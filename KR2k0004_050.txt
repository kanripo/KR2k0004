# -*- mode: mandoku-view -*-
#+TITLE: 太平寰宇記
#+DATE: 2019-03-29 20:51:37.809984
#+PROPERTY: ID KR2k0004
#+PROPERTY: BASEEDITION WYG
#+PROPERTY: WITNESS master    
#+PROPERTY: JUAN 50
<pb:KR2k0004_WYG_050-1a>¶
　　欽定四庫全書¶
¶
　　太平寰宇記卷五十¶
¶
　　宋　樂史　撰¶
¶
　　河東道十一¶
¶
　　威勝軍　大通監　平定軍　岢嵐軍　火山軍¶
寧化軍¶
¶
　　威勝軍理銅鞮縣本潞州銅鞮縣地皇朝太平興國¶
二年四月於此建軍仍割銅鞮武鄉二縣來屬至太平¶
<pb:KR2k0004_WYG_050-1b>¶
興國六年又割廢沁州之沁源縣以𨽻焉¶
¶
　　領縣三¶
¶
　　銅鞮　武鄉　沁源沁州割到¶
¶
　　軍境¶
¶
　　東西二百二十里　南北二百四十三里¶
¶
　　四至八到¶
¶
　　東南至東京新置軍未有里數　東至黎城縣一百¶
五十六里　西至大通監棉上縣九十里　南至屯¶
<pb:KR2k0004_WYG_050-2a>¶
留縣一百四十三里　北至遼州榆社縣一百五十¶
三里　東南至襄垣縣一百五里　西北至棉上縣¶
一百二十五里　西南至和州縣二百三十二里¶
東北至遼州遼山縣二百二十里¶
¶
　　户¶
¶
　　舊户屬潞州皇朝户主四千一百七十二客三百¶
二十七¶
¶
　　風俗¶
¶
<pb:KR2k0004_WYG_050-2b>¶
　　與潞州同¶
¶
　　土産¶
¶
　　人參¶
¶
　　銅鞮縣元十二鄉本漢舊縣以銅鞮水為名春秋時晉¶
别邑左傳鄭伯如晉晉人執諸銅鞮晉太康地記云銅¶
鞮故晉大夫羊石赤邑時號赤為銅鞮伯華漢以為縣¶
漢置銅鞮屬上黨郡隋開皇十六年改屬沁州大業二¶
年省沁州復還潞州唐武德六年屬韓州貞觀十七年¶
<pb:KR2k0004_WYG_050-3a>¶
州廢復入潞州　閼與城今名烏蘇城在縣西北二十¶
里史記秦襄昭王三十八年秦伐韓軍於閼與趙王問¶
趙奢奢對曰其道逺險狹譬猶兩䑕闘於穴中將勇者¶
勝王乃令趙奢將救之大破秦軍遂解閼與之圍漢髙¶
紀曰韓信破代擒代相夏説於閼與孟康注邑名在上¶
黨湼縣也　斷梁城在縣東北三十里下臨深壑東西¶
北三面阻澗廣袤二里俗謂斷梁城　銅鞮山在縣二¶
十里本名堯山天寳六年勅為銅鞮山山髙一千五百¶
<pb:KR2k0004_WYG_050-3b>¶
五十尺　銅鞮水水經云銅鞮水出覆斧山經襄垣縣¶
道是也又冀州圖云烏蘇城在縣西北二十里有銅鞮¶
水是也　故甲水城隋開皇十八年置甲水縣　故城¶
在今縣北七十里　石梯山在縣西南七十里注水經¶
云銅鞮西有梯山髙一千九百尺　銅鞮城在縣南十五¶
里本晉銅鞮宫上黨記云銅鞮有晉宫闕猶存子産曰¶
銅鞮之宫數里　叔向墓在縣西十八里　晉大夫羊¶
舌伯華墓在縣南六十里晉太康地記云銅鞮晉大夫¶
<pb:KR2k0004_WYG_050-4a>¶
羊舌食邑時號曰銅鞮伯華墓髙一丈五尺¶
¶
　　武鄉縣東北六十里舊管八鄉今七本漢濕氏縣屬上¶
黨郡晉始置武鄉縣屬樂平郡石氏分上黨郡湼沾二¶
縣置武鄉郡縣屬焉後魏太和十五年自古湼城移郡¶
於武鄉郡之南亭州隋開皇初廢郡縣屬潞州十八年¶
置韓州縣屬焉唐貞觀十七年廢韓州縣歸潞州冀州¶
圖云今理即古榆社故城也　侯甲山今名䕶甲嶺注¶
水經云湼縣故甲山有長嶺謂之胡甲嶺劉歆述初賦¶
<pb:KR2k0004_WYG_050-4b>¶
云登侯甲而長驅是此也　湼城冀州圖云湼城在縣¶
西六十里後魏初於此立豐州北齊改曰戎州後周廢¶
之　秃頂山在縣西北九十里　石臼嶺在縣北六十¶
五里　䕶甲水在縣西北八十八里　鞞山按石勒曽¶
於此聞鞞鼓聲因告其母母曰汝作勞耳鳴非有感也¶
山在縣東北六十里　武鄉水在縣西六十餘步源出¶
遼州平城縣南八賦嶺西南流入榆社縣界武鄉故城¶
下因名武鄉水¶
¶
<pb:KR2k0004_WYG_050-5a>¶
　　沁源縣西一百五里依舊五鄉漢榖逺縣地原屬上黨¶
舊縣在今縣南一百五十步沁源孤逺故城是也按晉¶
地記云榖逺今名孤逺因後語訛耳後魏建義元年於¶
今所置沁源縣因沁水名之屬義寧郡隋開皇三年罷¶
郡屬晉州十六年置沁州縣来屬皇朝割隸軍　霍¶
山山闊故歴於郡界太嶽也縣西七十八里　沁水在¶
縣東一里北自綿上縣界流入　廢沁州本陽城郡理¶
沁源縣州之分域自漢以前歴代所屬與潞州同又晉¶
<pb:KR2k0004_WYG_050-5b>¶
侯耀武徳之墟即漢上黨郡之榖逺地也按榖逺縣今¶
在州南一百五十步沁源縣南孤逺故城是也語音訛¶
故謂煬帝廢州為沁源縣以屬上黨郡義寧元年置義¶
寧郡領沁源銅鞮綿上仍分汾源置和州凡四縣唐武¶
徳元年改為沁州因沁水為名二年分汾源置招逺縣¶
三年省招逺縣六年以銅鞮屬韓州天寳元年改沁州¶
為陽城郡乾元元年復為沁州皇朝平魏晉廢沁州¶
以汾源縣入威勝軍綿上縣入大平監和州縣入晉州¶
¶
<pb:KR2k0004_WYG_050-6a>¶
　　大通監¶
¶
　　大通監古交城縣本漢晉陽古交城之地管東西二冶¶
烹鐵之務也東冶在綿上縣西冶在交城縣北山唐天¶
授二年縣移於却波村即今理是也先天二年又置盧¶
川縣開元二年廢¶
¶
　　領縣二¶
¶
　　交城　綿上¶
¶
　　監境¶
¶
<pb:KR2k0004_WYG_050-6b>¶
　　東西一百六十里　南北一百九十里¶
¶
　　四至八到¶
¶
　　東至東京　南至西京九百里　西南至長安一千¶
二百二十里　東至清源縣四十里　西至石州離¶
石縣二百三十里　北至樓煩静樂縣二百三十里¶
　東南至文水縣四十五里　西南至文水縣二十¶
五里　西北至離石縣二百二十里　東北至晉陽¶
縣一百里¶
¶
<pb:KR2k0004_WYG_050-7a>¶
　　户¶
¶
　　皇朝户主二千七百九客五百二十二¶
¶
　　風俗¶
¶
　　與并州同¶
¶
　　土産¶
¶
　　出鐡　栢子出縣北孤突山南毎年採進¶
¶
　　交城縣舊十二鄉今管四鄉本漢晉陽縣地齊於此置¶
牧隋開皇十六年析晉陽置交城縣屬拜州因縣西北¶
<pb:KR2k0004_WYG_050-7b>¶
古交城為名唐天授二年長史王及善自山北古交城¶
移就却波村置　廢盧川縣在縣東北九十五里唐天¶
授二年移交城縣於南山平川却波村置開元二年以¶
盧川縣非衝要因廢　交城山在縣北一百三十五里¶
出磨石　西山冶在監西文谷内義泉社去監六十里¶
此冶取孤突山鐵鑛烹煉　少陽山在縣西南九十五¶
里山海經云少陽之山酸水出焉其山多玉其下多赤¶
銀郭璞注云銀之精者　羊腸山郡國志云萬根谷山¶
<pb:KR2k0004_WYG_050-8a>¶
即羊腸坂也在縣東南五十三里石磴縈委若羊腸後¶
魏於此立倉名羊腸倉皇甫謐云羊腸塞在龍山即晉¶
陽西北九十里古西河上郡置闗於此隋煬帝大業四¶
年經此幸汾陽改名深谷嶺有故石墟俗云魏太武避¶
暑之所地志云上黨壺闗亦有羊腸坂在今潞州界不¶
謂此也　萬根谷冀州圖云萬根谷即向交城道亦羊¶
腸道也　汾陽場在縣東北九十一里後魏曰陽谷曲¶
城　童子谷隋圖經云在縣東六十三里齊天保七年¶
<pb:KR2k0004_WYG_050-8b>¶
有童子數人放牧見山上巨石遂發心見佛像髙一百¶
一十尺　陽曲故城在縣西南七十里開皇六年改為¶
陽直　孤突山在縣西南五十五里出鋽鐵　汾水西¶
北自嵐州静樂界流入　文谷水出縣西南文谷水經¶
曰文谷水出大陵縣西山谷按大陵縣在今文水縣北¶
三十里大陵故城是也發源此城東南流入文水縣界¶
棉上縣舊四鄉今三鄉本榖逺之地晉省穀逺以其地¶
屬介休隋開皇十六年分介休縣南界置此縣屬沁州¶
<pb:KR2k0004_WYG_050-9a>¶
取晉封介之推地為縣名即棉上之地也皇朝太平¶
興國四年屬本監　羊頭山一名謁戾山在縣東北五¶
十里沁水所出　介山横嶺即子推焚身之所　沁水¶
一名源水源出縣東南二十四里覆甑山南流入上黨¶
又左氏傳齊侯伐晉戍郫邰封少水即謂此注曰封晉¶
户於少水為京觀即沁水也　霍山在縣西八十里¶
¶
　　平定軍¶
¶
　　平定軍治平定縣本并州廣陽縣皇朝平晉陽以此¶
<pb:KR2k0004_WYG_050-9b>¶
縣先歸於是乃立平定軍仍改廣陽縣為平定縣并樂¶
平縣以屬焉¶
¶
　　領縣二¶
¶
　　平定　樂平¶
¶
　　軍境¶
¶
　　東南二百三十里　西北一百五十里¶
¶
　　四至八到¶
¶
　　圖經上未有至東西京里數　東至土堠嶺一百五¶
<pb:KR2k0004_WYG_050-10a>¶
十里接鎮州元民縣界　南至遼州和順縣界八十¶
里　西至并州壽陽縣界八十里　北至鎮州平山¶
縣界九十里　東北至娘子關接鎮州井陘縣界九¶
十里　東南至趙州贊皇縣界一百二十里　西北¶
至并州孟縣界九十里¶
¶
　　户¶
¶
　　舊户屬并州籍皇朝管户主一千七百五十六客¶
二百三十六¶
¶
<pb:KR2k0004_WYG_050-10b>¶
　　風俗¶
¶
　　同并州¶
¶
　　土産¶
¶
　　同并州¶
¶
　　平定縣元五鄉本漢上艾縣地屬太原郡後漢屬常山¶
國晉屬樂平郡後魏改上艾縣為石艾縣屬樂平郡隋¶
開皇三年罷郡改屬遼州大業二年省遼州後屬并州¶
唐武德三年又屬遼州今太原府樂平縣理是也六年¶
<pb:KR2k0004_WYG_050-11a>¶
改屬受州貞觀八年廢受州後屬并州天寳元年改為¶
廣陽縣因縣西南八十里廣陽故城為名皇朝改為¶
平定　浮山在縣東南三十五里　畢發水一名阜漿¶
水亦名妬女泉源出縣東北董卓壘東今其泉初出大¶
如車輪水青碧泉傍有祠土人祀之婦人炫服靚粧必¶
興雲雨故曰妬女郡國志云子推妺也故老傳此泉中¶
有神似鱉晝伏夜遊神出水隨神而湧其水東北流入¶
井陘界　廢受州城在縣西北三十里舊名塞魚城武¶
<pb:KR2k0004_WYG_050-11b>¶
德八年因故蹟築移受州理此貞觀八年廢　盤石故¶
闗在縣東北七十里　葦澤故闗在縣東北八十里¶
董卓壘在縣東北八十里水經注曰畢發水經董卓壘¶
東　妬女祠在縣東北九十里按唐書髙宗將幸汾陽¶
狄仁傑為支頓使并州長史李仲𤣥縁道出妬女祠俗¶
傳有盛衣服車馬過者必致風雨之異遂徴十萬餘衆¶
更開别道以避之公曰天子行幸千乘萬騎風伯清塵¶
雨師洒道何妬女之敢言而避之哉遂止其役還具以¶
<pb:KR2k0004_WYG_050-12a>¶
聞帝歎息曰真大夫也　井陘故闗在縣八十里即韓¶
信破趙之所　舊廣縣城在軍東南三里¶
¶
　　樂平縣南六十里舊六鄉今五鄉本漢沾縣屬上黨晉¶
於此置樂平郡沾縣屬焉又别置樂平縣後魏太武帝¶
省樂平郡及縣孝明帝於今儀州和順縣重置樂平郡¶
及縣髙齊移理沾城即今縣是也隋開皇十六年於此¶
置遼州縣屬焉大業二年省遼州以樂平屬并州唐武¶
徳六年屬受州貞觀八年省受州縣改屬并州　少山¶
<pb:KR2k0004_WYG_050-12b>¶
一名河逢山在縣西南十里福地記曰河逢山在樂平¶
沾縣髙八百丈可避兵即此恒山之佐命也　沾嶺在¶
縣西南三十里　清漳水出縣西南少山山海經曰少¶
山清漳水出焉今按清漳出樂平濁漳出潞州長子縣¶
界　縣城即漢沾縣城也隋文帝更加修築昔陽故城¶
一名夕陽城在縣東五十里左傳曰晉荀吳假道於鮮¶
虞遂入晉陽㓕肥以肥子歸七國時趙戍于此　樂平¶
山在縣東七十六里即古東山皐落氏之地漢縣因山¶
<pb:KR2k0004_WYG_050-13a>¶
以名¶
¶
　　岢嵐軍¶
¶
　　岢嵐軍理嵐谷縣在樓煩郡北百里隋大業中置岢嵐¶
鎮押草成川賊路唐長夀中李逈秀置軍三年于此置¶
嵐谷縣神龍二年廢開元十二年重置縣今復為軍舊¶
取東北岢嵐山為軍名岢音賀¶
¶
　　領縣一¶
¶
　　嵐谷¶
¶
<pb:KR2k0004_WYG_050-13b>¶
　　軍境¶
¶
　　東西一百五十里　南北一百三十里¶
¶
　　四至八到¶
¶
　　元無至東西二京里數　東至雪山六十里與朔州¶
分界至朔州一百六十里　北至嵐州火山軍一百¶
六十里　東南至嵐州宜芳縣九十里　東北至朔¶
州一百六十里　西北至嵐州定羗軍一百二十里¶
　西南至嵐州合和縣一百七十里¶
¶
<pb:KR2k0004_WYG_050-14a>¶
　　户¶
¶
　　皇朝管户主一千三十二客三百一十八¶
¶
　　風俗¶
¶
　　同嵐州¶
¶
　　土産¶
¶
　　同嵐州¶
¶
　　嵐谷縣舊六鄉今四鄉舊岢嵐軍也在宜秀縣北界隋¶
大業中置岢嵐鎮押草成川賊路唐長安三年分宜芳¶
<pb:KR2k0004_WYG_050-14b>¶
於此置岢嵐縣神龍二年廢縣置軍開元十一年復置¶
縣今於縣復置岢嵐軍　岢嵐山在縣東二里　古長¶
城從東北朔州界入本縣界六十里北過西九十里入¶
嵐州和合縣界即秦之長城也　雪山在縣東北四十¶
里髙三十里長六十里嵐朔州分界　岢嵐河在縣東¶
水從嵐州宜芳縣走馬嶺下流出去縣四十里西入合¶
河縣界　焚臺山地中出火因名焚臺上復有火井¶
¶
　　火山軍¶
¶
<pb:KR2k0004_WYG_050-15a>¶
　　火山軍在嵐州火山下皇朝平晉復置控臨邊境仍以¶
火山為名　火山在軍東四十里¶
¶
　　軍境¶
¶
　　東西(闕)南北(闕)¶
¶
　　四至八到¶
¶
　　圖經上未有至二京里數　東至白鴿塞七十里¶
南至岢嵐軍一百六十里　西至黄河七里　北至¶
雄勇鎮界二十里　西南至定羗軍七十里　西南¶
<pb:KR2k0004_WYG_050-15b>¶
至府州五十里　西北至黄河中心慈母灘一百里¶
西北至朔州界六十里¶
¶
　　户¶
¶
　　皇朝户主二百五十五¶
¶
　　寧化軍¶
¶
　　寧化軍本嵐州之故軍東北接蕃界皇朝太平興國¶
六年改為寧化軍　汾河上源　雪山　蘆衙尖山已¶
上並在軍界¶
¶
<pb:KR2k0004_WYG_050-16a>¶
　　軍境¶
¶
　　東西(闕)南北(闕)¶
¶
　　四至八到¶
¶
　　東至忻州界從合寨九十里　南至嵐州静樂縣六¶
十里　正南以西至嵐州一百二十里　北至契丹¶
界横嶺六十里自徽至朔州一百里　東南至天門¶
闗二百四十里　西南至岢嵐軍一百五十里¶
¶
　　户¶
¶
<pb:KR2k0004_WYG_050-16b>¶
　　皇朝管主户四百十四客二百八十一¶
¶
¶
¶
¶
¶
¶
¶
　　太平寰宇記卷五十¶
¶
