# -*- mode: mandoku-view -*-
#+TITLE: 太平寰宇記
#+DATE: 2019-03-29 20:51:38.381598
#+PROPERTY: ID KR2k0004
#+PROPERTY: BASEEDITION WYG
#+PROPERTY: WITNESS master    
#+PROPERTY: JUAN 122
<pb:KR2k0004_WYG_122-1a>¶
　　欽定四庫全書¶
¶
　　太平寰宇記卷一百二十二¶
¶
　　宋　樂史　撰¶
¶
　　江南西道二十¶
¶
　　思州¶
¶
　　思州寧夷郡今理務川縣春秋時楚地自戰國以后土地與¶
黔中同晉陷蠻夷無復郡縣至後周方得其地未為郡縣隋¶
初其地屬清江郡至開皇十九年于此置務川縣屬庸州庸¶
<pb:KR2k0004_WYG_122-1b>¶
州即今黔江縣是也大業三年廢庸州以縣屬巴東郡唐武¶
徳元年招慰使冉安昌以務川當牂牁要路須置郡以撫之¶
復于縣理置務州領務川涪川扶陽三縣至貞觀元年以廢¶
夷州之伏逺寧夷思義髙富明陽丹川六縣廢思州之丹陽¶
城樂感化思王多田五縣來屬其年省思義明陽丹川三縣¶
二年又省丹陽一縣四年改務州為思州以界内思卭水為¶
名其年以涪川扶陽二縣割入費州八年又以多田城樂二¶
縣割入費州又廢感化縣十年又以髙富縣割入黔州十一¶
<pb:KR2k0004_WYG_122-2a>¶
年又省伏逺縣但領務川思王寧夷三縣開元二十五年¶
以寧夷縣屬夷州天寶元年改為寧夷郡乾元元年¶
復為思州¶
¶
　　元領縣三¶
¶
　　務川　　思卭　　思王¶
¶
　　州境¶
¶
　　東西(闕)　南北(闕)¶
¶
　　四至八到¶
¶
<pb:KR2k0004_WYG_122-2b>¶
　　西北至東京四千三百七十里　西北至西京三千¶
九百五十里　西北至長安取江陵府路三千九百¶
三十五里取萬州路二千八百五十里　東至溪¶
州三百里　南至費州水路四百里　南至涪州¶
五百里　西至夷州六百里　北至黔州二百八十¶
七里水路三百五十里　東南至錦州常豐縣五百¶
里　東南至辰州麻湯縣一千六百里　西南至夷¶
州都上縣五百四十里　西北水路至黔州三百一¶
<pb:KR2k0004_WYG_122-3a>¶
十里　東北至黔州江縣一百九十里¶
¶
　　户¶
¶
　　唐開元户一千五百九十九皇朝管户(闕)¶
¶
　　風俗¶
¶
　　同黔中地在荒徼之外蠻獠雜居言語各異¶
¶
　　姓氏¶
¶
　　(闕)¶
¶
　　人物¶
¶
<pb:KR2k0004_WYG_122-3b>¶
　　(闕)¶
¶
　　土産¶
¶
　　元貢朱硃　水銀　　茶　　常賦蠟¶
¶
　　務川縣二鄉漢酉陽縣地屬武陵郡隋朝招慰置務川¶
縣唐武徳元年招慰使冉安昌以務川當牂牁要路請置¶
州貞觀八年改為思州以思卭水為名　思唐山在州¶
東四里南連河只水北枕内江水　白茶水在州東務¶
一百七十里北接黔州黔江縣　暗山在州西二百八十¶
<pb:KR2k0004_WYG_122-4a>¶
里接夷州寧夷縣其山常雨霧昬暝故曰暗山　巴江¶
水出西南牂牱界經費州従當州西過　河只水在縣¶
東二十里河只者獠之姓名　羅多水在縣東八十里¶
羅多者獠之姓名　河渝水在州北十九里自尞山流¶
水　都來水在縣西北二百五里従寧夷縣來¶
¶
　　思王縣南水路三百里三鄉唐武徳三年置屬思州貞¶
觀元年改屬務州四年還思州　守慈山在州南三百¶
五十里接費州多田縣東臨内江水慈頭灘　思王山¶
<pb:KR2k0004_WYG_122-4b>¶
在州西南三百七十里與費州浮陽縣分界本名龍門¶
山改名思王山　思卭山在縣東南連思卭　思卭水¶
在州南三百里出思卭山流入内江¶
¶
　　思卭縣東南三百九十里四鄉唐開元四年招集生夷¶
獠以置按縣道四夷述云此邑最僻逺東至溪州三亭¶
縣四百五十里東南至錦州常豐縣二百里　無黨山¶
在縣西十里四面懸絶　都來山在縣東二十五里接¶
錦州常豐縣　都渡山在縣東至錦州涪浦縣北聨¶
<pb:KR2k0004_WYG_122-5a>¶
溪州三亭縣　思卭水本出錦州洛浦縣界經本縣四¶
十步至思王縣流入内江水¶
¶
　　南州¶
¶
　　南州南州郡今理南川縣禹貢梁州之域周省入雍戰¶
國時為巴國之界秦則巴陵之地漢為江州之境唐武¶
徳二年割渝州之東界地置州領隆陽扶化隆巫丹溪¶
靈水南川六縣三年又改為僰州四年又改為南州貞¶
觀五年又置三溪縣七年又置當山嵐山歸徳汶溪四¶
<pb:KR2k0004_WYG_122-5b>¶
縣八年又廢當山嵐山歸徳汶溪四縣十一年又廢扶¶
化隆巫靈水三縣先天元年改隆陽為南川縣天寶元¶
年改南州為南川郡乾元元年復為南州又按九州要¶
記云僰溪生獠招慰以置之即此郡也¶
¶
　　元領縣二¶
¶
　　南川　　三溪¶
¶
　　州境¶
¶
　　東西(闕)　南北(闕)¶
¶
<pb:KR2k0004_WYG_122-6a>¶
　　四至八到¶
¶
　　東北至洛京四千二百二十里　東北至長安三千¶
一百六十里　東至渝州界丹上山六十里　南至¶
溱州界五十里　西北至黔州四百里水路一千里¶
北至渝州江津縣二百三十里　東至溱州界三百¶
五十里　西至波汀州八十里　西南至溱州七十¶
里　東北至渝江五十里¶
¶
　　户¶
¶
<pb:KR2k0004_WYG_122-6b>¶
　　唐開元户四百四十三皇朝户(闕)¶
¶
　　姓氏(闕)¶
¶
　　人物無¶
¶
　　風俗¶
¶
　　與渝州同¶
¶
　　土産¶
¶
　　象牙　　犀角　　斑布¶
¶
　　南川縣五鄉漢江州縣之地漢書地理志江州縣屬巴郡¶
<pb:KR2k0004_WYG_122-7a>¶
自漢迄齊仍為江州之地周閔帝元年改為江陽縣其¶
地仍屬不改隋開皇三年改江陽為江津縣其地又屬¶
唐立郡于此又改隆陽後避諱改為南川縣　羅縁山¶
在縣南十二里　僰溪水南自廢丹溪縣來此流經縣¶
東南四十里又北入渝州江津縣界　廢丹山縣在縣¶
東南三十里按武徳二年于丹溪水曲置因以為名又¶
有盈山在廢縣東七十六里¶
¶
　　三溪縣東二百十三里三鄉唐貞觀五年置按縣地有¶
<pb:KR2k0004_WYG_122-7b>¶
僰溪東溪葛溪三溪水合流因以為名其縣理城俗名¶
石城甚髙險　僰溪水在縣西北入蜀江¶
¶
　　西髙州夜郎郡今理夜郎縣州即同夷古山獠夜郎國¶
之地按九州志云夜郎自古非臣服之國昔漢武帝開¶
拓南邉始置夜郎縣屬牂牱都慰居之八郡志云夜郎¶
之西垂去郡四百里司馬相如所開之處後漢書曰夜郎¶
之西臨牂牁江江廣百餘步足以行船唐䝉發蜀卒治¶
道自僰道抵牂牁江即此土地十三州志云牂牁者江中¶
<pb:KR2k0004_WYG_122-8a>¶
山名晉永嘉二年分牂牁置夜郎郡兼置克州唐貞觀¶
十七年廓僻邉夷置播州鎮后因川中有隆珍山乃¶
以鎮為珍州取山名郡也長安四年又改為舞州開元¶
十三年改為鶴州十四年復為珍州皇朝乾徳四年刺¶
史田遷上言自給賜珍州郡州名已來連遭火災乞改¶
州名因改為髙州尋以嶺為髙州加西字¶
¶
　　元領縣四¶
¶
　　夜郎　麗皋　榮徳　樂源¶
¶
<pb:KR2k0004_WYG_122-8b>¶
　　州境¶
¶
　　東西(闕)　南北(闕)¶
¶
　　四至八到¶
¶
　　東至東京(闕)¶
¶
　　西北至西京四千三百三十五里　西北至長安取¶
江陵府路四千五百五十五里取開州路三千四百¶
七十里　東南至播州三百里　正北微東至夷¶
州二百里　西南至(闕)¶
¶
<pb:KR2k0004_WYG_122-9a>¶
　　北至溱州二百四十里　西接獠夷界¶
¶
　　戸¶
¶
　　唐開元户二百六十三¶
¶
　　風俗¶
¶
　　其俗多雜生獠言語或通¶
¶
　　土産¶
¶
　　貢金及象齒¶
¶
　　夜郎縣二鄉唐武徳二年以梓潼縣為充州與牂牁同¶
<pb:KR2k0004_WYG_122-9b>¶
置開元十五年改為夜郎縣¶
¶
　　麗皋縣二鄉¶
¶
　　榮徳縣¶
¶
　　樂源縣¶
¶
　　以上三縣皆唐貞觀十六年開山洞分夜郎之地¶
以置其縣並在州側近或十里或二十里隨所畬¶
田處為寄理移轉不定其所¶
¶
　　溱州¶
¶
<pb:KR2k0004_WYG_122-10a>¶
　　溱州溱溪郡今理榮懿縣土地所屬與夷州同唐貞觀¶
八年開招南蠻至十六年置溱州及榮懿扶歡樂來三¶
縣咸亨元年廢樂來縣天寶元年改為溱溪郡乾元¶
元年復為溱州¶
¶
　　元領縣二¶
¶
　　榮懿　扶歡¶
¶
　　州境¶
¶
　　東西(闕)　南北(闕)¶
¶
<pb:KR2k0004_WYG_122-10b>¶
　　四至八到¶
¶
　　東北至洛陽四千二百九十里¶
¶
　　東北至長安三千四百三十里¶
¶
　　正南微東至珍州二百里　北至南州二百七十里¶
東至涪州賔化縣接界山險不通無數¶
¶
　　西與瀘州合江縣接界¶
¶
　　東北取珍播夷路至黔府一千三百里¶
¶
　　户¶
¶
<pb:KR2k0004_WYG_122-11a>¶
　　唐開元户八百九十二¶
¶
　　風俗¶
¶
　　土産¶
¶
　　文龜　斑竹　象牙(入貢)¶
¶
　　榮懿縣四鄉唐貞觀十六年與州同置以領獠户¶
扶歡縣西南五十里一鄉唐貞觀十六年與州同置以¶
縣東扶歡山為名¶
¶
　　牂州¶
¶
<pb:KR2k0004_WYG_122-11b>¶
　　牂州牂州郡今理建安縣按其地即與播州同漢武帝¶
時唐䝉因上書説武帝以竒制越誠以漢之强巴蜀之¶
饒為置吏甚易許之唐武徳二年立充州因是置鄱牂¶
等郡焉按梁氏十道志云在開元初猶有此郡後之郡¶
國記録乃無此州之名¶
¶
　　元領縣三¶
¶
　　建安　　賔化　　新興¶
¶
　　州境¶
¶
<pb:KR2k0004_WYG_122-12a>¶
　　東西(闕)　南北(闕)¶
¶
　　四至八到¶
¶
　　東北至西京六千二百三十七里　西南至(闕)¶
東北至長安五千六百三十七里¶
¶
　　户¶
¶
　　天寶領户二萬二千八百四十九¶
¶
　　風俗¶
¶
　　土産¶
¶
<pb:KR2k0004_WYG_122-12b>¶
　　熊羆　狐狸之皮　　隔織　麝香¶
¶
　　建安縣三鄉漢牂牁郡也國志云京西南五千六百三¶
十七里即牂牁是也　髙運山　石門山　四十九頭¶
山　木𤓰山　右牂牁郡城華陽國志云牂牁郡上黨¶
天井故多雨潦今有古城在郡西即漢未伏之時所保¶
于此　石潼闗華陽國志云且蘭縣西南有地名石潼¶
闗　柱蒲闗漢書云牂牁郡有柱蒲闗¶
¶
　　賔化縣¶
¶
<pb:KR2k0004_WYG_122-13a>¶
　　新興縣¶
¶
　　已上三縣並唐武徳中因州置¶
¶
　　莊州自古與夷珍等郡地同漢武始闢西南夷即此為¶
犍為牂牁郡地後漢吳霸為郡守有善政至今人猶祠¶
之號為侯神隋平陳分牂牁郡立南夀州貞觀中改為¶
莊州𨽻黔州中天授三年升為都督府統三十六州或¶
因楚威王時有莊蹻將甲士二萬人入牂牁故取莊為¶
州名按開元十道記云有此郡額後之志録則廢之州¶
<pb:KR2k0004_WYG_122-13b>¶
境四至户口人物俗産貞觀以來誌記並不述¶
¶
　　元領縣八¶
¶
　　石牛　南陽　　輕水　多樂　　樂安¶
¶
　　石城　　新安　　賔化¶
¶
　　已上八縣皆貞觀已來相次建置永徽已後並省¶
琰州¶
¶
　　琰州與莊州仝置¶
¶
　　元領縣五¶
¶
<pb:KR2k0004_WYG_122-14a>¶
　　武侯　望仁　應江　始安　　東南¶
¶
　　已上五縣皆唐貞觀中置永徽已后并省¶
¶
　　沅州¶
¶
　　沅州潭陽郡今理龍標縣禹貢荆州之域戰國時楚黔¶
中地秦置黔中郡其地又屬焉舞陽縣地屬武陵郡盛¶
宏之荆州記云舞陽縣北拒天門溇中縣南極郡陽武¶
㟠縣西接寧州牂牁在舞水之隂隋文帝開皇九年平¶
陳省入辰溪縣荆州記云舞陽有詹辰新豐二縣其¶
<pb:KR2k0004_WYG_122-14b>¶
烏滸萬餘家噉蛇鼠之肉能鼻飲唐貞觀八年分辰州¶
龍標縣置巫州其年置夜郎浣溪舊唐志為渭溪思¶
徴三縣九年廢思徴縣天授三年風俗使右肅政臺御¶
史席元明奏巫山不在州界請為沅州分夜郎置渭溪¶
縣長安二年割夜郎渭溪二縣置舞州先天二年又置¶
潭陽縣開元十三年改沅州為巫州天寶元年改為潭¶
陽郡乾元元年復為巫州¶
¶
　　元領縣二¶
¶
<pb:KR2k0004_WYG_122-15a>¶
　　龍標　沅溪¶
¶
　　四至¶
¶
　　東北至西京五千八百三十里¶
¶
　　東南至長安三千一百五十八里¶
¶
　　戸¶
¶
　　天寶户五千三百六十八口二萬二千七百三十八¶
¶
　　風俗¶
¶
　　有烏滸之民噉蛇鼠之肉¶
¶
<pb:KR2k0004_WYG_122-15b>¶
　　土産¶
¶
　　朱砂¶
¶
　　龍標縣州理溪武陽縣地五溪之境屬武陵郡後漢省¶
入辰陽又為辰陽縣地晉武太康中復置武陽縣隋平¶
陳置辰州又屬焉¶
¶
　　浣溪縣漢鐔成縣唐貞觀八年置取縣界沅溪水為名¶
　浣溪又名傍流水西南自獠界流入夜郎縣漢武陽¶
縣地屬武陵郡後漢省入辰陽又為辰陽之地砂窟¶
<pb:KR2k0004_WYG_122-16a>¶
朱砂井小不及辰溪者　舞陽水出故且蘭縣郡國志¶
云龍標有小酉山武陽山有美人每土人聚即來人衆莫¶
能辨惟脚指向後而踵向前以刀斧斬之不死惟以杉¶
木為刀擬之即去¶
¶
　　充州¶
¶
　　充州故夜郎侯邑牂牁都尉居之屬牂牁南中八郡悉¶
夜郎之西垂去郡四百里是司馬相如首開之處漢書¶
曰夜郎者臨牂牁江江廣一百餘步足以行船云唐䝉¶
<pb:KR2k0004_WYG_122-16b>¶
𤼵巴卒治道自僰道抵牂牁土地十三州志牂牁者江¶
中山名也晉懐帝永嘉五年分牂牁置夜郎郡¶
¶
　　元領縣四¶
¶
　　梓潼　　底水　思王　　思渝¶
¶
　　業州廢¶
¶
　　業溪龍溪郡今理峩山縣長安四年分沅州二縣置舞¶
州開元十三年又改為業州天寶元年改為龍溪郡乾¶
元元年復為業州¶
¶
<pb:KR2k0004_WYG_122-17a>¶
　　元領縣三¶
¶
　　峨山　　渭溪　梓薑¶
¶
　　四至¶
¶
　　東北至洛京三千九百里¶
¶
　　東北至長安四千一百九十七里¶
¶
　　戸¶
¶
　　舊管户一千六百七十二口七千二百八十四¶
¶
　　風俗¶
¶
<pb:KR2k0004_WYG_122-17b>¶
　　土産¶
¶
　　已上與沅州同¶
¶
　　峩山縣唐貞觀八年置夜郎縣屬巫州長安四年置舞¶
州開元二十年改夜郎為峩山縣¶
¶
　　渭溪縣天授二年分夜郎置屬沅州長安四年改屬業¶
州¶
¶
　　梓薑縣舊于縣置充州天寶三年以充州荒廢以梓薑¶
屬業州其充州為覊縻州¶
<pb:KR2k0004_WYG_122-18a>¶
¶
¶
¶
¶
¶
¶
¶
¶
<pb:KR2k0004_WYG_122-18b>¶
¶
¶
¶
¶
¶
¶
¶
¶
　　太平寰宇記卷一百二十二¶
¶
