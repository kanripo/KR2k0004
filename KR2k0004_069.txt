# -*- mode: mandoku-view -*-
#+TITLE: 太平寰宇記
#+DATE: 2019-03-29 20:51:36.352269
#+PROPERTY: ID KR2k0004
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 69
<pb:KR2k0004_WYG_069-1a>¶
　　欽定四庫全書¶
¶
　　太平寰宇記卷六十九¶
¶
　　宋　樂史　撰¶
¶
　　河北道十八¶
¶
　　幽州¶
¶
　　幽州范陽郡今理薊幽都二縣禹貢冀州之域星分尾¶
箕虞舜為幽州晉地道記云舜以冀州南北廣大分燕¶
地北為幽州夏殷省幽併冀又為冀州之域周復置幽¶
<pb:KR2k0004_WYG_069-1b>¶
州禮職方東北曰幽州釋名曰幽州在北幽昧之地故¶
曰幽晉地道記云幽州因幽都以為名山海經有幽都¶
之山今列于北荒矣史記曰顓頊都於帝邱其地北至¶
幽陵又曰周武王定商封召公奭於燕春秋襄二十八¶
年北燕伯朝于晉世本云南有燕此故言北按北燕姬¶
姓南燕姞姓后稷之妃家也國都城記云燕地北過山¶
戎莊三十年公及齊侯遇于魯濟謀山戎以其病燕故¶
也¶
¶
<pb:KR2k0004_WYG_069-2a>¶
　　按山戎今州東二百一十三里漁陽縣國也其後¶
寖大自召公後三十六葉與七國並稱王分置漁¶
陽上谷右北平遼西遼東五郡也¶
¶
　　戰國䇿蘇秦説燕文侯曰燕東有朝鮮遼東北有林¶
胡樓煩西有雲中九原南有滹河易水地方二千里¶
帶甲數十萬車七百乗騎六千匹粟支南有碣石鴈¶
門之饒北有棗栗之利民不佃作而足於棗栗矣史¶
記貨殖傳曰燕秦千樹栗以比封侯燕稱王十葉至¶
<pb:KR2k0004_WYG_069-2b>¶
始皇滅燕置三十六郡以燕都及燕之西陲為上谷¶
郡楚漢之際項羽封臧荼為燕王都薊韓信狥河北¶
荼降漢五年反誅之因立盧綰為王十二年綰降匈¶
奴復封皇子建為王薨呂后誅建子尋又分燕國之¶
地置涿郡及廣陽國文帝元年徙瑯琊王劉澤於燕¶
傳國至孫定國免武帝元狩六年又封皇子旦為王¶
旦誅國除後置十三州改為幽州領郡國十治于此¶
尋開拓東邊又置方菟樂浪二郡昭帝元鳳元年改¶
<pb:KR2k0004_WYG_069-3a>¶
燕國為廣陽郡宣帝本始元年更為國以封燕刺王¶
太子建為王領縣四都薊建曾孫嘉王莽時絶後漢¶
光武二年封叔父良為廣陽王十五年徙王趙省廣¶
陽合上谷和帝永元元年復立為廣陽郡幽州刺史¶
與郡同治至獻帝又廢郡復立幽州治于薊即今郡¶
是尋遼東人公孫度以中國擾攘保據燕地分遼東¶
郡為遼西中遼郡魏明帝景初元年公孫淵自立為¶
王於燕二年司馬宣王征燕斬淵父子遼東悉機薨¶
<pb:KR2k0004_WYG_069-3b>¶
無子國除尋改范陽郡曰范陽國分上谷置廣甯郡¶
乃隸范陽國改右北平曰北平而幽州屬焉領郡國¶
七而治於涿今范陽縣是也晉永嘉後陷于石勒勒¶
僭號襄國於薊置幽州於州置燕郡石氏敗歴慕容¶
雋都之雋為苻堅所滅堅亂慕容垂得其地州郡之¶
名如故至後魏道武破慕容寳復於薊立燕郡領縣¶
又於郡治置幽州領郡三至北齊於州至東北道行¶
臺後周改置燕范陽二郡兼立總管府於州隋開皇¶
<pb:KR2k0004_WYG_069-4a>¶
三年廢郡所領五縣復屬州總管如故煬帝初廢總¶
管三年罷州以其地併入涿郡唐武徳元年改為幽¶
州總管府管幽易平檀燕營遼八州領薊良鄉潞涿¶
固安雍奴安次昌平八縣又分潞縣置元州領一縣¶
隸總管四年竇建徳平以固安縣屬北易州六年改¶
總管為大總管管三十九州七年改為大都督府改¶
涿縣為范陽九年改大都督幽易景瀛東鹽滄滿蠡¶
北義燕營遼平檀元北燕等十七州貞觀元年廢元¶
<pb:KR2k0004_WYG_069-4b>¶
州以漁陽潞二縣來屬又廢北易州以固安來屬八¶
年又置歸義縣督幽易燕北燕平檀六州乾封五年¶
置無終縣如意元年分置武隆縣景隆三年分置三¶
河縣開元十三年升為大都督府十八年割漁陽玉¶
田三河三縣置薊州天寳元年改為范陽郡都范陽¶
上谷媯州密雲歸徳漁陽順義歸化八郡乾元元年¶
復為幽州¶
¶
　　元領縣八¶
¶
<pb:KR2k0004_WYG_069-5a>¶
　　薊　　幽都　　良鄉　　永清　　安次¶
¶
　　武清　　潞縣　　昌平¶
¶
　　州境¶
¶
　　東西(缺)　南北(缺)¶
¶
　　四至八到¶
¶
　　南至東京一千二百八十五里　西南至西京一千¶
六百八十五里　西南至長安二千五百四十五里¶
　東至薊州二百一十里　南至莫州二百八十里¶
<pb:KR2k0004_WYG_069-5b>¶
　西至易州二百一十四里　北至媯州二百一十¶
里　東南至滄州五百五十里　西南至涿州一百¶
二十里　西北至媯州二百里　東北至順州八十¶
里¶
¶
　　户¶
¶
　　唐天寳户六萬七千二百四十二¶
¶
　　風俗¶
¶
　　郡國志云箕星散為幽州分為燕國其氣躁急南通¶
<pb:KR2k0004_WYG_069-6a>¶
齊趙渤海之間一都㑹也又漢書云愚悍少慮輕薄¶
無威儀亦有所長敢於赴人之急難此燕丹之遺風¶
燕之為言燕也其氣内盛燕俗貪得隂性也又曰幽¶
州在北幽昧之地故曰幽也燕太子丹愛賓客養勇¶
士不愛後宮美人化為風俗賓客相遇以婦人侍宿¶
又曰幽冀之人鈍如錐¶
¶
　　人物¶
¶
　　蔡澤　　郭隗　　徐樂　　韓嬰　　冦恂¶
<pb:KR2k0004_WYG_069-6b>¶
盧植　　酈炎　　張飛方成人　　張華¶
¶
　　盧思道范陽人　　盧諶　　唐盧承慶范陽人相¶
髙宗　　孫蔵用　　盧照鄰范陽人　　盧鴻范¶
陽人徙家洛陽隠嵩山徵至不拜元宗¶
¶
　　土産¶
¶
　　綿　　絹　　人參　　瓜子　　貢范陽綾¶
史記燕秦千樹栗與千户侯等士馬所生魚鹽桑棗¶
之利又銀錫二穴密雲郡都管筋角是勁又有水精¶
<pb:KR2k0004_WYG_069-7a>¶
是寳出昌平縣¶
¶
　　薊縣本漢舊縣也注水經云薊城北隅有薊邱故以為¶
名猶魯之曲阜齊之營邱也禮記云武王克商封黄帝¶
之後于薊漢書地理志云薊故燕國名召公所封之地¶
垣牆山一名萬安山在縣西五十里山有鐵鼎其下有¶
舊置治處　笄頭山隋圖經云笄頭山有溫泉可治百¶
病　千延水隋圖經云千延水經馬城髙都俗謂為阿¶
頭河又於大甯北注鴈門水隋圖經云鴈門水出鴈門¶
<pb:KR2k0004_WYG_069-7b>¶
山又北入羊門水　神泉隋圖經云神泉經北連羊門¶
泉水一名䚰台水　髙梁河在縣東四里南流合桑乾¶
水　桑乾水自西北平昌縣界來南流經府西又東流¶
經府南又東南與髙梁河合州郡圖云薊縣北有鴈上¶
里又水經云桑乾水東與洗馬溝水合　澤水按隋圖¶
經云即桑乾河也至馬陘山為落馬河出山謂之清泉¶
河亦曰千泉非也至雍奴入笥溝俗謂之合口髙梁水¶
　渤海　碣石皆郡界　厯室戰國策曰樂毅與燕恵¶
<pb:KR2k0004_WYG_069-8a>¶
王書云大呂陳於元英故鼎反於歴室郡國志云在薊¶
縣界歴石宮接平石界史記云鄒子之燕昭王擁篲前¶
驅請列弟子之坐而受業築碣石宮以處鄒子親往師¶
之　薊城郡國志云薊城南北九里東西七里開十門¶
慕容雋鑄銅為馬因名銅馬門今大&KR0550;前石函長二尺¶
髙一尺歴代不敢開銘曰泰建元年造銅虎符　幽都¶
山北方大隂故曰幽都爾雅謂北方之美者幽都之筋¶
角焉　督亢亭即荆軻以地圖獻秦王處　紫淵水幽¶
<pb:KR2k0004_WYG_069-8b>¶
都記云紫水其泥亦紫　燕昭王冢九州要記云古漁¶
陽北有無終山上有昭王冢前有千嵗狐化為書生謁¶
張華華識之因以昭王冢前華表木照之遂變　蜀先¶
主宅幽都記云劉備郡人幼時宅中有桑樹如車蓋曰¶
我當乗此寳蓋後果王蜀　盧植冢植事馬季長為弟¶
子仕至北中郎將邑人有冢存係祀典　薛琡夢三國¶
典畧云東魏張亮先與薛琡善夢亮山上掛絲寤而告¶
亮占之曰山上絲是幽字君必為幽州後果如之　隂¶
<pb:KR2k0004_WYG_069-9a>¶
鄉漢縣名後漢有舊地理書並失其所在蓋薊縣南界¶
良鄉縣東界固安之地北界三縣交入之地　君子城¶
郡國志云箕子城石勒每破一州必簡别衣冠號為君¶
子城洎平幽州擢荀綽裴憲等還襄國經此後俗訛為¶
箕子城　雍奴縣故城郡國志云雍奴縣即漢執金吾¶
冦恂侯雍奴亦澤藪之名四面有水曰雍澄而不流曰¶
奴　張華冢華郡人也有宅墓郡國志云今有張華村¶
臨桑乾河¶
¶
<pb:KR2k0004_WYG_069-9b>¶
　　幽都縣十二鄉舊縣即薊縣地今邑治薊西界按郡國¶
縣道記云建中二年於羅城内廢燕州廨置在府北一¶
里其燕州本國因栗末靺羯首領突地稽當隋開皇中¶
領部落歸化處之於營州界煬帝八年為置遼西郡以¶
突地稽為太守治營州東二百里汝羅城後遭邊冦侵¶
抄又寄治于營州城内唐武徳二年改遼西郡為燕州¶
仍置總管六年自營幽徙居幽州城内歴代襲燕州刺¶
史建中初為朱滔所破滅尋州廢立此縣于故城¶
<pb:KR2k0004_WYG_069-10a>¶
良鄉縣西南八十里十三鄉在燕為中都漢為良鄉縣¶
屬涿郡北齊天寳七年省入薊縣武平六年復置唐聖¶
厯元年改為國節縣神龍元年復舊為良鄉　大防山¶
在縣西北三十五里山下有石穴注水經云聖水東南¶
流經大防領下又有小防山亦與大防山連其水冬煖夏¶
冷出美魚　防水隋圖經云防水在良鄉縣界有石穴¶
東北洞開春秋有白魚珍美非常味東經羊頭阜俗謂¶
羊頭阜是也　聖水郡國志云俗名迴城水源出縣西¶
<pb:KR2k0004_WYG_069-10b>¶
北玉石東流經縣北四里又南流入范陽縣界又有清¶
定水出迴安界東注聖水謂之劉公口　廣陽故城在¶
今縣東北三十七里漢為縣髙齊天保七年省入薊縣¶
永清縣東南一百五十里本漢益昌縣地隋大業七年¶
於今縣西五里置通澤縣隋末廢唐如意元年於今治¶
置武隆縣景雲元年改為㑹昌縣天寳初為永清縣以¶
邊境永清為名　桑乾水在縣北十里東南流¶
¶
　　安次縣東南一百里十六鄉本漢舊縣縣東枕永清渠¶
<pb:KR2k0004_WYG_069-11a>¶
漢武帝以屬燕王旦有罪削以屬渤海郡續漢書郡國¶
志安次屬漁陽唐武徳四年移於城東南五十里石梁¶
城置貞觀八年又自石梁城移治於今縣西五里魏常¶
道城置開元二十三年又自常通城移就耿橋行市南¶
置即今縣治也　樓桑村郡國志云安次縣樓桑村即¶
蜀先主劉備宅於此村今有廟存¶
¶
　　武清縣東南一百五十里十鄉本漢雍奴縣也注水經¶
云雍奴藪澤之名四面有水曰雍水不流曰奴漢書地¶
<pb:KR2k0004_WYG_069-11b>¶
志雍奴縣屬漁陽郡魏志張郃從擊袁譚於渤海圍雍¶
奴大破之謂此邑也唐天保初改為武清縣¶
¶
　　潞縣東六十里十鄉本漢舊縣也屬漁陽郡唐武徳二¶
年於此置元州仍置臨泃縣元州領潞臨泃漁陽無終¶
四縣貞觀元年廢元州省臨泃無終二縣以潞漁陽歸¶
幽州　洶河水東自漁陽縣界流入　潞河一名沽河¶
一名鮑邱水北自檀州宻雲縣界流入水經云鮑邱水¶
東歴夏溓澤後魏諸州記云城西三十里有潞河源出¶
<pb:KR2k0004_WYG_069-12a>¶
北山南流謂此水也　平谷故城漢縣故城在今縣北¶
　安樂故城漢縣廢城在今縣西北¶
¶
　　昌平縣西北九十三里今四鄉本漢軍都縣屬上谷郡¶
後漢改屬廣陽郡晉太康地理志云軍都縣屬燕國後魏移¶
軍都縣於今縣東北二十里即故城在其南也更于今¶
縣郭城置東燕州及平昌郡昌平縣後郡廢而縣隸幽¶
州　軍都山又名居庸山在縣西北十里後漢書曰尚¶
書盧植隠居上谷軍都山立黌肆教授好學者自逺方¶
<pb:KR2k0004_WYG_069-12b>¶
而至　居庸闗在今縣西北北齊改為納欵淮南子云¶
天下九塞居庸是其一　七度水隋圖經云七度水在¶
昌平界接虎眼泉俗諺曰髙梁泉無上源清水泉無下¶
尾蓋以梁髙微流憑藉泉所在分流散漫　芹城隋圖¶
經云昌平有芹城¶
¶
¶
¶
　　太平寰宇記卷六十九¶
¶
