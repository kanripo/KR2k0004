# -*- mode: mandoku-view -*-
#+TITLE: 太平寰宇記
#+DATE: 2019-03-29 20:51:37.137230
#+PROPERTY: ID KR2k0004
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 185
<pb:KR2k0004_WYG_185-1a>¶
　　欽定四庫全書¶
¶
　　太平寰宇記卷一百八十五¶
¶
　　宋　樂史　撰¶
¶
　　四夷十四¶
¶
　　西戎六¶
¶
　　吐蕃¶
¶
　　吐蕃在吐谷渾西南不知有國之所由或云禿髮利鹿¶
孤子樊尼其至傉檀為乞伏熾盤所滅樊尼率餘種依¶
<pb:KR2k0004_WYG_185-1b>¶
沮渠䝉遜其後子孫西魏時為臨松郡丞(註)今張掖郡¶
張掖縣界○與主簿皆得衆心因魏末中華擾亂招撫¶
羣羌日以强大遂改姓為卒(註)蘇骨切○勒野至今其¶
人號其主曰賛府貴臣曰主簿又或云始祖賛普自言¶
天神所生號鶻堤悉補野因以為姓(註)卒勒野與悉補¶
野言雖訛其義實一也或云本姓棄蘇農○其君長或¶
在跋布川或居邏婆川有小城而不居坐大氊帳名拂¶
廬其下可容數百人兵衛極嚴而牙甚狭俗牛羊取乳¶
<pb:KR2k0004_WYG_185-2a>¶
酪供食兼取毛為毼而衣焉不食驢馬肉以麥為麫人¶
死殺牛馬以殉取牛馬種累於墓上其墓方正累石為¶
之狀若平頭屋其臣與君自為友號曰共命人其數不¶
過五人君死之日共命人皆日夜縱酒塟日於脚下針¶
血盡乃死便以殉塟人有親信用刀當腦縫鋸亦將四¶
尺木大如指刺兩脚下有死者十之四五亦殉塟焉設¶
官父死子代絶嗣即近親襲焉非其種𩔖輙不相代其¶
官章飾有五等一謂瑟瑟二謂金三謂金飾銀上四謂¶
<pb:KR2k0004_WYG_185-2b>¶
銀五謂熟銅各以方圓三十褐上裝之安膊前以辯貴¶
賤法令嚴肅兵器有弓刀矟甲楯胄每戰前隊皆死後¶
方進人馬俱披鏁子甲其制甚精周體皆遍惟開兩眼¶
非勁弓利刃之所能傷也其戰不下馬列行而陣死則¶
遽収之終不肯退鎗細而長於中國者弓矢弱而甲堅¶
人皆用甲劍不戰亦負劍而行其馹以鐵箭為契其箭¶
長七寸若急馹膊前加有一銀鶻有草名速古芒葉長¶
二寸狀若斜蒿有䑕尾長於常䑕國禁殺䑕殺者加其¶
<pb:KR2k0004_WYG_185-3a>¶
罪有可跋海去赤嶺百里方圓七十里東南流蠻與西¶
洱河合流而東號漾濞水又東南出㑹川為瀘水焉自¶
赤嶺至邏娑川絶無大樹木唯有楊桞人以為資置大¶
論以統理之國事無文字刻木結繩為約徴兵用金戰¶
㓂至舉燧與其臣下一年小盟(註)用羊狗猴○三年一¶
大盟(註)用人馬牛驢○以麥熟為嵗首其國都為邏娑¶
城用法嚴整議事則自下而起因人所利而行之此其¶
所以强且大也重壯賤老母拜於子重兵死惡病終以¶
<pb:KR2k0004_WYG_185-3b>¶
累代戰没者為甲門臨陣奔北者懸狐尾於其首表其¶
似狐之怯其賛普美賛雄霸西城隋開皇中其王論賛¶
索美賛都䍧牱西亡播城已五十年矣國界西南與婆¶
羅門接自大唐初已有勝兵數千萬號為强國党項白¶
蘭諸郡及吐谷渾西域諸戎畏懼之至其主棄蘇農賛¶
唐貞觀十五年正月以宗室女封文成公主降於吐蕃¶
賛普命禮部尚書江夏郡王道宗送之美賛親迎於河¶
西源見王人執子聓禮甚謹歎大國服飾禮儀之美俯¶
<pb:KR2k0004_WYG_185-4a>¶
仰有愧色謂所親曰我祖宗未通婚大國者今我得尚¶
大唐公主當築一城以誇後代仍遣酋豪子弟請入國¶
學以習詩書髙宗初封賨(註)在公切○王蘇農死其子¶
卒以孫代立號乞黎拔布㓜小大相祿東賛攝知國事¶
總章中以兵臨吐谷渾告急咸寜中髙宗令將軍薛仁¶
貴郭待封等率衆十餘萬伐之至大非川為吐蕃大將¶
論欽陵所敗因遂滅吐谷渾欽陵姓薛氏其父祿東賛¶
曉兵術吐蕃賛普以國事委之講兵訓師雅有節制吐¶
<pb:KR2k0004_WYG_185-4b>¶
蕃之并兼諸羌雄霸西域東賛有力焉有子五人及東¶
賛死欽陵兄弟復専其國上元中㓂鄯廓等州儀鳯二¶
年遣工部尚書劉審理為洮河軍總管率兵十八萬以¶
討之戰於青海殁於陣調露二年中書令李敬元戰於¶
大非川又敗績黒齒常之襲撃破之武太后如意初武¶
威總管王孝傑大破吐蕃復龜兹于闐踈勒碎葉四鎮¶
至萬嵗通天初又㓂涼州執都督許欽明欽陵兄弟皆¶
有才畧欽陵多居中諸弟分鎮方靣諸蕃憚之二年吐¶
<pb:KR2k0004_WYG_185-5a>¶
蕃大將論欽陵遣使請和武太后遣前椲州通泉縣尉¶
郭尤振往至野狐河與陵遇陵言曰大國乆不許陵和¶
陵乆不遣蕃使以乆無報名故去秋有甘涼之抄斯實陵¶
罪今欲修好能無意乎振乃謂曰論先考東賛以宏才¶
大畧服事先朝結好通親荷榮承&KR0194;本朝傳之永代垂¶
之無窮論不慕守舊恩中致猜阻無故自絶日尋干戈¶
屢犯我河湟頻擾我邊鄙且父通之子絶之豈為孝乎¶
父事之子叛之豈為忠乎然論之英聲藉甚遐外各自¶
<pb:KR2k0004_WYG_185-5b>¶
為主奚不慎乎陵曰如所来言陵無憂矣今天恩既許¶
和好其兩國戍守咸請罷置以便萬各姓守本境靡有¶
交争豈不休哉然西十姓突厥四鎮諸國或時附蕃或¶
時歸漢斯皆多翻覆乞聖恩含𢎞拔去鎮守分離屬部¶
各建侯王使其國有君人自守既不疑漢又不屬蕃豈¶
不人免憂虞荒陬幸甚振曰十姓四鎮本將鎮静戎落¶
以撫寜西土通諸大邦非有他求論今奚疑而有憂乎¶
論曰使人此詞誠為實論然緣邊守將多好功名見利¶
<pb:KR2k0004_WYG_185-6a>¶
而動念罕守誠信此蕃國之所為深憂也振曰十姓諸¶
部與論種𩔖不同山川亦異奚覧古昔各自區分復為¶
我編人積有年嵗今論欲一言而分離數部得非昧弱¶
茍利乎陵曰使人豈不疑陵貪冒無厭謬陳利害竊窺¶
諸部以為邊患耶陵雖識不逮逺請為使人明知陵若¶
愛漢土地貪漢財幣則清海湟川實邇漢邊其去中州¶
盖三四十里必有窺伺何不爭利於此中而突厥諸部¶
懸在萬里之外沙磧廣莾殊異中土安有爭地於萬里¶
<pb:KR2k0004_WYG_185-6b>¶
之外而能為漢邊患哉捨近務逺計豈然哉但中州人¶
事深謀多計天下諸國皆為漢并雖大海之外窮塞之¶
表靡不磨滅矣今吐蕃塊然獨在者非漢不貪其土地¶
不愛其臣僕陵兄弟小心謹宻得保守之耳而十姓中¶
五咄六諸部落僻近安西是與吐蕃頗相遼逺俟斥諸¶
部宻近蕃境其所限者唯界一磧騎士騰突旬月即可¶
以蹂踐蕃庭為吐蕃之巨蠧者唯斯一隅且烏海黄河¶
闗源阻風深土疫癘縦其有謀夫勇將亦不能為蕃患¶
<pb:KR2k0004_WYG_185-7a>¶
矣故陵無敢謬求西邊沙路坦達夷漫縦嬴兵庸將亦¶
易為蕃患矣故陵有此請實非欲侵漁諸部以生心於¶
漢邊若陵有謀漢之懐有伺隙之意則甘涼右地暨於¶
磧石北道綿細二十里其廣者不過二三百里狭者纔百¶
里陵若遣兵或出張掖或出玉門使大國春不遑種秋¶
無所穫五六嵗中或可斷漢之界矣又何為棄所易而¶
窺所難乎此足明陵心矣往者髙宗以劉審禮有青海¶
之役乃使黄仁素賈守義来和陵之上下將士咸無猜¶
<pb:KR2k0004_WYG_185-7b>¶
意故邊守不戒嚴和事未畢則為好功名人崔知辨従¶
五俟斤路乘戎間隙瘡痍我衆驅掠牛羊盡以萬計自¶
此陵之國人危慄和事矣今之所求但懼好功名者之¶
吞噬冀北為漢屏以虞之實非有他懐焉振曰兹事漫¶
汗體大非末史所能明論當發使奏章以聞取裁於聖¶
主陵乃命郎宗乞恩若為使振曰今遣使之後國不可¶
更犯邉且蕃使前後入朝不時遣者哀以使去之後仍¶
犯漢故朝廷躊躇曰是紿我也以為偵諜(註)紿徒改切偵¶
<pb:KR2k0004_WYG_185-8a>¶
楮敬切諜音叠○不以為使人遂遷延無服今若踵前¶
犯塞是故䧟使人孰謂和也陵俛首踧踖乆之曰陵與¶
國人咸憾崔之辨之前事故嘗有此舉以虞好功者之¶
来侵此實以選練騎士三萬分路出師使人既有此言¶
今既於和事非便安可相違即罷兵散卒指天為信斯¶
具之表矣振與恩若至時朝廷以四鎮十姓事欲罷則¶
有所顧欲拒則有所難沉吟乆之莫能决振以為耗財¶
疲兵竭内事外非計之得乃獻疏云臣聞利或生害害¶
<pb:KR2k0004_WYG_185-8b>¶
亦生利國家奄有天下園囿八荒而萬幾百揆之中至¶
難消息者惟吐蕃與黙啜爾今吐蕃請和黙啜受命是¶
將大利於中國也若圖之不審即害亦隨之如防害有¶
方而利亦隨之今欽陵所論欲裂十姓地界抽去四鎮¶
兵防此是欽陵切論者若以為可允則當分明决斷之¶
若以為不可則當設策覊縻終不可直拒絶以阻其意¶
使速興邊患也臣竊計此事闗隴動静之機豈可輕其¶
舉措哉使彼既和未絶則其惡亦不得頓生請借人事¶
<pb:KR2k0004_WYG_185-9a>¶
為比設如人家遭盜賊一則攻其内室一則㓂其外落¶
主人必不先於外㓂而憂在内室何則以内患近外患¶
逺也今國之外患者十姓四鎮内患者甘凉𤓰肅是復¶
闗隴之人乆事屯戍約三十年臣料其力用乆竭矣脱¶
一朝甘凉有不虞此中豈堪廣調發也臣已病之不知¶
朝廷以為何如夫善為國者當先料内以敵外不貪外¶
以害内今議事者捨近患而靡恤務逺患而是貪芻臣¶
愚駑罔識厥策必以四鎮殷重事不可依何不言事以¶
<pb:KR2k0004_WYG_185-9b>¶
答之如欽陵云四鎮諸部蕃界俱接漢蜜近蘭(註)今金¶
郡城○鄯(註)西牛郡○此為漢患實在兹輩斯亦國家¶
之所要者今宜報欽云國家非恡四鎮本置此以扼蕃¶
國之尾分蕃國之力使不得并兵東侵今若頓委之於¶
蕃恐蕃力强盛易為東擾必實無東侵意則宜還漢吐¶
渾諸部及青海故地即俟斤部落當以與還如此足塞¶
陵口而和事未絶也如後小乖則曲在彼兼西邊諸將¶
疑阿嵗乆論其情義豈與吐蕃同日而言今未知其利¶
<pb:KR2k0004_WYG_185-10a>¶
害未審其情實逕有分裂亦恐傷諸國之意非制馭之¶
長筭待籌損益知其利便續以有報如此則亦和未為¶
絶更使彼蕃懸情上國是亦誘撫之方伏願省擇使無¶
遺𥮅以惠百姓也其後賛普年長忌欽陵乃與首領論¶
巖等宻圖之言將獵召兵執欽陵親黨二千餘人殺之¶
自帥衆討之欽陵自殺其親信左右同日自殺者百餘¶
人其弟賛婆先在東境率千餘人来降授右衛大將軍¶
乞黎拔布神龍初死其子立乞力弩悉龍時年七嵗祖¶
<pb:KR2k0004_WYG_185-10b>¶
母祿没氏攝位至神龍三年四月詔以所養嗣雍王守¶
禮女金城公主出降吐蕃賛普景龍四年正月幸始平¶
縣送金城公主始改始平縣為金城縣又改其地為鳯臺¶
鄊愴别里至開元二年吐蕃遣使請盟至七月又侵我¶
渭源帝下制親征會薛納破賊於武階驛二十一年金¶
城公主請樹碑於赤嶺定蕃漢界詔張守珪與其使莾¶
布支同訖其事二十九年金城公主薨遣使告哀乞和¶
不許至徳二年復遣使請和且助國家討逆詔南巨川¶
<pb:KR2k0004_WYG_185-11a>¶
報之大厯十三年㓂我靈州奪御史渠以弊屯田建中¶
元年入畨使太常卿韋倫至自大厯以来吐蕃䧟我隴¶
河諸州聘使前後數軰皆留之及徳宗登位以徳懐逺¶
其俘囚五百人各給衣一襲使倫押還其國與之約和¶
仍勅邊將無令侵伐我吐蕃始聞歸其人不之信及蕃¶
俘囚入境部落畏威懐惠尋又命復使蕃中至十二月¶
倫至自蕃中與其宰相論欽思明等来朝吐蕃見倫再¶
至甚敬就館獻聲樂以娯之留九月而遣倫一嵗再往¶
<pb:KR2k0004_WYG_185-11b>¶
絶域戎夷奉教無此之速三年殿中少監崔漢衡與蕃¶
使至乃約靈州以賀蘭經州以彈筝峡西口隴州以清¶
水為界至四年詔隴右節度使張鎰與吐蕃盟於清水¶
夏四月没蕃將士僧尼至自沙州凡八百人報元年之¶
徳貞元元年鳯翔節度使李晟遣兵襲吐蕃之堆沙¶
堡大破之斬首領扈屈律悉䝉等七人傳首京師結賛¶
大懼累遣使請和尋方許之至二年吐蕃遊騎至於好¶
畤其月又㓂鳯翔一夕而退十一月䧟我鹽夏三州二¶
<pb:KR2k0004_WYG_185-12a>¶
年吐蕃背盟於平凉城八年山南節度使嚴震奏破吐¶
蕃於芳州及黒水堡十年四川節度韋臯奏西峩山和¶
城破蕃賊三萬十三年賛破遣使求和帝以其豺狼之¶
性數負約不受表任還十七年䧟麟州大掠居人次鹽¶
州西九十里横槽烽頓軍有蕃卒傳呼麟州僧延素等¶
七人稱徐舎人召其火隊没勒支遽引延素等疾趨至¶
帳前皆馬革梏手毛繩縲頭見一吐蕃年少身長六尺¶
餘赤髭大目乃徐舎人也命解縛坐帳中曰師勿懼余¶
<pb:KR2k0004_WYG_185-12b>¶
本漢司空英公五代孫也屬武后斵䘮王室余祖建義¶
中冺子孫流播絶域今五代矣雖代居戎職位掌兵要¶
思本之心無涯顧血族無由自拔耳此漢蕃交境也復¶
九十里至安樂州師無由歸東矣又曰吾奉命率師備¶
邊因求資食遂渉漠疆展轉東進至麟州城下既無備¶
禦援兵又絶是以拔之適有飛馬使至猶中驛騎也云¶
術者上變召軍亟還遂解縛歸之元和二年春遣使来¶
還役蕃人鄭叔矩路泌之柩及叔矩南武延等一十三¶
<pb:KR2k0004_WYG_185-13a>¶
人十三年圍宥州十四年㓂鹽慶二州長慶元年命宰¶
臣崔植等與吐蕃使盟於都城西三會寺二年入蕃使¶
盟於悶恒盧川是川蓋賛普之夏衙也中有藏河流焉¶
四年吐蕃遣使乞五臺山圖自寳厯元年至今朝貢不¶
絶大中三年春秦原安樂等三州并石門木硖等七闗¶
欵塞涇原節度使康季榮以狀聞自是三州復為内地¶
¶
　　四至¶
¶
　　其國當長安西八千里去鄯善五百里過烏海入吐¶
<pb:KR2k0004_WYG_185-13b>¶
谷渾部落彌多彌蘇毗及白蘭等國至吐蕃界西與¶
婆羅門接¶
¶
　　土俗物産¶
¶
　　其國風雨雷雹每隔日有之盛夏節氣如中國暮春¶
之月山有積雪地有瘴令人氣急不甚為害其俗重¶
漢繒而貴瑟瑟男女用為首飾男女皆辮髮氊為裘¶
頳塗靣無器物以手捧酒飲之屈木令圓以皮作底¶
就中而食俗多金及小馬　大昌步山　可拔海(註)¶
<pb:KR2k0004_WYG_185-14a>¶
去赤嶺百里方圓七十里東南流入蠻界西洱河合¶
流而東號為漾濞水又東南出會州為瀘水自赤嶺¶
至羅婆川絶無樹木惟有楊桞人以為資信也¶
¶
　　大羊同國¶
¶
　　大羊同國東接吐蕃西接小羊同國北直于闐東西千¶
餘里勝兵八九萬其人辮髪氊裘畜牧為産業地多風¶
雪氷厚丈餘物産頗同吐蕃無文字但刻木結繩而已¶
刑法嚴峻其酋豪死抉(註)於穴切○去其腦實以珠玉¶
<pb:KR2k0004_WYG_185-14b>¶
剖其五臟易以黄金假造金鼻銀齒以人為殉卜以吉¶
辰塟諸巖穴他人莫知其所多殺勃牛草馬以充祭祀¶
塟畢服除其王姓羌葛有四大臣分掌國事自古未通¶
中國唐貞觀十五年遣使来貢貞觀末為吐蕃所滅分¶
其部衆散置隙地¶
¶
　　悉立國¶
¶
　　悉立國在吐蕃西南户五萬有城邑村落依溪澗丈夫¶
以繪綵纒頭衣氊褐婦人髩髮着短裙以蒸報衍為俗¶
<pb:KR2k0004_WYG_185-15a>¶
婚姻畧簡不行財貺畜多水牛羖羊鷄豕榖宜秔稻麥¶
豆饒甘蔗諸果死於中野不為樹封䘮制以黒衣為一¶
年就吉刑有刖劓覊事吐蕃自古以来未通中國唐貞¶
觀二十年遣使貢方物¶
¶
　　章求拔國¶
¶
　　章求拔國或云章掲拔本西羌種也在悉立西南居四¶
山之内近代移出山西接通東天竺遂改衣服變西羌¶
之俗因而附焉其地延袤八百里勝兵二千餘人居無¶
<pb:KR2k0004_WYG_185-15b>¶
城郭好為㓂掠商旅患之貞觀二十年間悉立入朝遣¶
使朝貢¶
¶
　　泥婆羅國¶
¶
　　泥婆羅國在吐蕃西其俗剪髮與眉齊穿耳揎竹筩紱¶
至眉者以為姣麗食用手其器皆銅多商賈少田作以¶
銅為錢靣文為人背文為馬其牛鼻不穿孔衣服以一¶
幅布敝身數日一&KR0981;浴以板為屋壁皆雕𦘕俗重博戲¶
頻解測推盈虚兼通厯數術事五天神鐫石為像每日¶
<pb:KR2k0004_WYG_185-16a>¶
清水浴神烹羊以祠祭焉其王郍陵提婆身着珍珠諸¶
寳耳垂金鈎玉鐺鳯寳裝伏突坐師子座常散花燃香¶
大臣左右並坐於地有阿耆安彌池周廻二十餘步以¶
物投之即生烟熖懸金而炊湏臾而熟唐永徽二年王¶
尸利郍連陀羅遣使朝貢¶
¶
　　軒渠國¶
¶
　　軒渠國其國多九色鳥青口綠頭紫翼紅膺紺頂丹足¶
碧身緗背𤣥尾亦名九尾鳥亦名錦鳯其青紅少謂之¶
<pb:KR2k0004_WYG_185-16b>¶
繡鸞恒從弱水西来或云是西王母之禽也其國多幣貨¶
同三童國¶
¶
　　三童國¶
¶
　　三童國在軒渠國西南千里人皆眼有三睛珠或有四¶
舌皆為一種聲亦能俱語常貿多用焦越犀象作金幣¶
率效國王之靣亦效王后之靣若丈夫交易則用國王¶
之靣王死則更鑄¶
¶
　　澤散國¶
¶
<pb:KR2k0004_WYG_185-17a>¶
　　澤散國魏時聞焉屬大秦其理在海中央北至驢分水¶
行用半年風疾時一月到最與安息安國城相近西南¶
詣大秦都不知里數¶
¶
　　驢分國¶
¶
　　驢分國魏時通焉屬大秦渡海飛橋長二百三十里渡¶
海道西南行統海直西行至焉¶
¶
　　堅昆國¶
¶
　　堅昆國魏時聞焉在康居西北勝兵三萬人隨水草畜¶
<pb:KR2k0004_WYG_185-17b>¶
牧多貂有好馬¶
¶
　　呼得國¶
¶
　　呼得國魏時通焉在葱嶺北烏孫西北康居東北勝兵¶
萬餘人隨畜牧出好馬亦有名貂¶
¶
　　丁令國¶
¶
　　丁令國魏時聞焉在葱嶺北烏孫西康居北勝兵六萬¶
人隨畜牧出名鼠皮白昆子青昆子皮此土三國堅昆¶
中央俱去匈奴單于庭安習水也七千里南去車師六¶
<pb:KR2k0004_WYG_185-18a>¶
國五千里西南去康居界三十里西去康居王理八千¶
里或以為此丁令即匈奴丁令也而此丁令在烏孫西¶
似其别種也又匈奴北有屈射國有隔昆國有新黎國¶
明北海之南有自復丁令國非此烏孫之西丁令也烏¶
孫長老言北丁令有馬脛國其人聲音似雁鶩従膝已¶
上身頭人也膝已下生毛馬頸馬蹄而走疾於馬勇健敢¶
戰也¶
¶
　　短人國¶
¶
<pb:KR2k0004_WYG_185-18b>¶
　　短人國魏時聞焉康居北西男女皆長三尺人衆甚多¶
去奄蔡諸國甚逺康居長老傳聞嘗有商旅行北方迷¶
惑失道而到國中甚多真珠夜光明月珠見者不知名¶
此國號以意商度此國去康居可萬餘里(註)&KR0691;厥本末¶
記云突厥北馬行一月有短人國長者不逾三尺亦有¶
二尺者頭少毛髮若胞之壯突厥呼為羊胞頭國其傍¶
無别化種𩔖相侵俗無盜㓂但有大鳥髙七八尺恒將¶
短人啄而食之皆持弓矢以為之備按此亦在西北即¶
<pb:KR2k0004_WYG_185-19a>¶
魏畧云短人國者也¶
¶
　　波斯國¶
¶
　　波斯國後魏通焉在達曷水之西都宿利城(注)後周¶
史云蘇利城隋史云蘇藺城記録音訛其實一也¶
○有河&KR0052;其國中南流即條支之故地也大月氐¶
之别種衍其先有婆波斯匿王其子孫以王父字¶
為氏因為國號焉王姓波斯户十餘萬國有樓觀¶
屋宇佛寺城西十五里有土山周圍髙大其勢連¶
<pb:KR2k0004_WYG_185-19b>¶
接甚逺中有鷲鳥噉羊土人極以為患王坐金羊¶
牀冠金花冠著錦衣袍織成帔飾以真珠寳物¶
其俗丈夫剪髮戴白皮帽貫頭衫兩廂近下開¶
之亦有帔巾縁以織成婦人服大衫披大帔其¶
髮前為髻後披之飾以金銀花仍貫以五色珠¶
絡之於膞國人號王曰醫&KR1232;(注)才割切○妃曰¶
陟率王之諸子曰殺野其刑法甚酷重罪繋懸¶
髙竿射而殺之次則繋獄值新王立乃釋之孝¶
<pb:KR2k0004_WYG_185-20a>¶
眀帝時及西魏末貢方物&KR0723;厥不能服其國亦¶
覊縻領之隋大業中亦遣使来朝唐貞觀二十¶
一年其國獻活耨蛇形𩔖䑕而色青身長八九寸¶
能入穴取䑕不畏人龍朔元年其國王卑路斯奏¶
云頻被大食侵擾請兵救援其時詔遣隴州南田¶
縣令王名逺充使西域分置州縣因列其地疾陵¶
城為波斯都督府授卑路斯為都督是後累遣使¶
朝貢咸亨中卑路斯自来朝貢髙宗厚加恩異授¶
<pb:KR2k0004_WYG_185-20b>¶
右武衛将軍至儀鳯三年令吏部侍郎裴行儉将¶
兵册送卑路斯還波斯國行儉以其路逺至安西¶
碎棄而還卑路斯獨返不得入其國漸為大食所¶
侵客於吐火羅二十餘年有部落數千人後漸離¶
散至景龍二年来朝拜為左武威将軍無何病卒¶
其國遂滅而部曲存自開元七年至天寳六載凡¶
十遣使来朝貢夏四月遣使貢瑪瑙牀又至九載¶
四月貢火毛繡舞筵長毛繡舞筵無孔真珠至大厯¶
<pb:KR2k0004_WYG_185-21a>¶
六年九月再遣使来朝貢方物及大顆真珠等¶
¶
　　四至¶
¶
　　東去長安一萬五千三百里西去海數百里東南去¶
穆國四千餘里西北去拂菻四千五百里後魏書西¶
域傳云波斯在忸宻西¶
¶
　　土俗物産¶
¶
　　稅賦准地輸銀錢俗事天地日月水火諸神西域諸¶
胡事火拔者皆詣波斯受法婚合不擇尊卑於諸國¶
<pb:KR2k0004_WYG_185-21b>¶
中風俗為異死者多棄於山一月埋城外有人别居¶
維知喪𦵏之事號為不淨人若入城市揺鈴自别以¶
六月為嵗首氣候暑熱家自藏氷其地多沙磧引水¶
溉灌其五穀及禽獸與中華略同唯無稻及黍土出¶
名馬駿駞日行七百里富室至有數千頭者又多駿¶
犬今所謂波斯犬也出麟及大驢白象師子有大鳥¶
形如槖駞有兩翼飛而不髙食草與肉噉火又有大¶
鳥卵真珠玻璃珊瑚琉璃瑪瑙水晶瑟瑟金銀瑜石¶
<pb:KR2k0004_WYG_185-22a>¶
金剛火齊銅錫鑌鐵硃砂水銀綾錦疊細布氍毹㲪¶
䕶郍越諾布金縷織成赤麞皮薫綠鬱金蘇合青木¶
等香胡椒畢撥石蜜千年棗香附子阿黎勒無食子¶
鹽綠雌黄又有優鉢曇花鮮華可愛地有鹽池人代¶
鹽味　羯婆竭城　毼渾城　勿遠山　遠竭河¶
竭離别闗在國東北四千六百里¶
¶
¶
<pb:KR2k0004_WYG_185-22b>¶
¶
¶
¶
¶
¶
¶
¶
¶
　　太平寰宇記卷一百八十五¶
¶
