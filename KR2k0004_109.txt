# -*- mode: mandoku-view -*-
#+TITLE: 太平寰宇記
#+DATE: 2019-03-29 20:51:38.298494
#+PROPERTY: ID KR2k0004
#+PROPERTY: BASEEDITION WYG
#+PROPERTY: WITNESS master    
#+PROPERTY: JUAN 109
<pb:KR2k0004_WYG_109-1a>¶
　　欽定四庫全書¶
¶
　　太平寰宇記卷一百九¶
¶
　　宋　樂史　撰¶
¶
　　江南西道七¶
¶
　　𡊮州¶
¶
　　𡊮州宜春郡今理宜春縣春秋時其地属吳國秦并天¶
下其地属九江郡漢為宜春縣属豫章郡晉太康元年¶
平吳改宜春為宜陽避太后諱仍属安成郡𨽻荆州元¶
<pb:KR2k0004_WYG_109-1b>¶
帝過江以中流襟帶分桂陽武昌安成三郡置江州陳¶
貞明三載安成宜陽縣皆属江州隋平陳後土人文甚¶
擁衆自守開皇十年洪州都督楊武通平之十一年置¶
𡊮州因袁山為名大業三年改為宜春郡十四年城陷¶
林士𢎞等賊唐武四年平蕭銑置𡊮州天寳元年改為¶
宜春郡乾元元年復為𡊮州¶
¶
　　元領縣三　今五¶
¶
　　宜春　分宜新置　新喻　萍鄊　萬載¶
¶
<pb:KR2k0004_WYG_109-2a>¶
　　州境¶
¶
　　東西五百二十六里　東北二百二十五里¶
¶
　　四至八到¶
¶
　　東北至東京二千五百八十里　西北至西京三千¶
七百一十一里　西北至長安三千九百七十一里¶
東至洪州水路七百四十里　南至吉州三百一十¶
里　西至潭州五百二十六里　北至洪州五百二¶
十里　東南至吉州三百二十里　西南至潭州界¶
<pb:KR2k0004_WYG_109-2b>¶
二百三十里　西北至潭州界五百二十六里　東¶
北至洪州界四百八十里¶
¶
　　户¶
¶
　　唐開元户二萬三千一百皇朝户主四萬四千八百¶
客三萬四千九百三¶
¶
　　風俗¶
¶
　　與洪吉等州同¶
¶
　　人物¶
¶
<pb:KR2k0004_WYG_109-3a>¶
　　宜春山水秀麗鍾於詞人自唐有舉場登科者實繁¶
江南諸郡俱不及之有宜陽集以載其名¶
¶
　　土産¶
¶
　　白紵布　葛　紙　竹鞋　酒　按王烈之云宜春¶
酒隨歳舉上供¶
¶
　　宜春縣舊二十二鄊今十七鄉本漢舊縣也属豫章郡¶
髙帝六年灌嬰於此築城置宜春縣武帝封長沙定王¶
子成為宜城侯王莽改為脩曉縣光武初改為宜春吳¶
<pb:KR2k0004_WYG_109-3b>¶
寳鼎二年以宜春属安城郡晉太康元年以太后諱春¶
改為宜陽縣隋開皇十一年廢安城併於宜陽縣置陽¶
州移縣於州東五年十七年改宜陽為宜春大業三年¶
罷𡊮州為宜春郡縣側有煖泉從地湧出夏冷冬暖清¶
澄若鏡瑩媚如春飲之宜人故名宜春縣　鍾山在州¶
東九十里裴子野宋畧云永嘉元年此山因洪水有大¶
鍾從山流出時人得之送上騐銘云是秦時樂噐因以¶
為名又按安城記云鍾山臨水阻峻春夏則湍洑沸湧¶
<pb:KR2k0004_WYG_109-4a>¶
噴上白沙如米兩岸石上各九十餘里名曰米沙以之¶
辨歳若一岸徧饒則其方豐穰民以為凖　𡊮山在縣¶
東北五里昔𨼆士𡊮京居於此山死葬其側名乃為𡊮¶
山　仰山在州南八十五里周迴連延一千里髙聳萬¶
仭夏有雲氣覆其嶺上雨即立降冬若㣲隂即停積雪¶
峻險不可登陟但可仰觀以此為名　昌山在州東六¶
十里舊名傷山𡊮江流其間巨石枕岸潺激舟人上下¶
多傾覆故名傷山按顧野王輿地記晉永嘉四年羅子¶
<pb:KR2k0004_WYG_109-4b>¶
魯於山峽堰斷為陂從此灌田四百餘頃梁大同二年¶
廢時人以傷非善徴乃改為昌山　甘井山在州北二¶
十里髙一里出甘泉　夢水在州東八十五里源出𡊮¶
水昔鍾儀於此村欲立縣夜乞夢果符所祝及寤名為¶
思古跡現存其水因為名　宜春水出縣西四里其水¶
甘美堪作酒晉書地道記云縣出美酒隨歳舉上供刺¶
史親付計吏　李渠刺史李將順於州西南十里修堰¶
引仰山水州城通船自亂後口開溝引水入市周流通¶
<pb:KR2k0004_WYG_109-5a>¶
逹置渠長一丈　温泉按郡國志云南鄉有温泉以生¶
鷄卵投之即熟水中猶有魚焉又州圖云去州南三十¶
五里冬夏長熱湧出以冷水相合以去風疾　石室宜¶
春記云郡有石室山數石相連髙十餘丈皆相似素壁¶
若雪萬象森羅於其所　仰山祠在州南廟居東北六¶
十里昔有古廟地曰瀬近龍潭古老相傳昔有邑人徐¶
璠在縣東十里浦村從揚州行船還至彭蠡湖大孤石¶
見一人稱蕭大分一人稱蕭陸云居宜春縣仰山石橋¶
<pb:KR2k0004_WYG_109-5b>¶
南求與同載徐璠許之至浦村東一百歩告别而去期¶
後相尋至石必大呼叔季相見徃來既數宴會之次大¶
分告曰君欲雨即為雨晴亦如之徐璠因言欲得田土¶
信宿之間發大水推山蕩竹俄而平髙就下出田五頃¶
今浦村西徐田是也璠怪之黙識其處乃見二龍自此¶
遂絶石橋亦斷後亢陽潔齋祈禱必應㑹昌三年大洪¶
水移廟㧞樹駐在文明鄉嘉猷都白村去郡三十里與¶
建嚴祠近今盛焉前進士黄頗撰碑　龍姥廟郡國志¶
<pb:KR2k0004_WYG_109-6a>¶
云在州東六十里其廟宇在泰州悦城縣唐開咸中縣¶
令盧㠋嘗遊官南越假康州録事叅軍至是祠姥見夢¶
曰子當為此官今且北矣且占之得見龍之貞遂祠其¶
形像大和六年㠋理縣有令政郡守關攝司馬知州歳¶
大旱遂祈焉以響應置祠宇昌山渡徃來祠之甚騐¶
定王冢按史記漢長沙王子成封宜陽侯卒葬在州東¶
南一里　洪陽洞在州東昌山北岸去州六十里按神¶
仙傳洪陽先生所居洞府洞門去地髙四十丈峻險巉¶
<pb:KR2k0004_WYG_109-6b>¶
巖寒泉清冷杉櫓千尋亦縣之勝境也¶
¶
　　分宜縣東八十里新割十鄊本宜春縣地皇朝雍熈元¶
年八月析宜春神龍等十一鄉置分宜縣以便民欲當¶
宜春新喻兩縣界之中也¶
¶
　　萍鄉縣西一百二十五里今七鄉本漢宜春縣地属豫¶
章郡吳寳鼎二年分立萍鄊先𨽻吉州隋開皇十一年¶
属𡊮州楚昭王渡江獲萍實於此今縣北有萍實里楚¶
王臺因以名縣按郡國記云萍鄉多蟲毒其家絶滅則¶
<pb:KR2k0004_WYG_109-7a>¶
飛遊值之者斃　羅霄山王孚安城記云羅霄山澤水¶
所出傍出石乳天旱吏人祝之因以大木長三四丈投¶
井即雨水懸井温輙令木出湧而雨止蓋潛龍之穴宅¶
以陽居陰精神上通故扣之必有𤣥感若蜀都賦所謂¶
鳴鼓應而興雨者也　玉女岡按顧野王輿地記云玉¶
女岡去州西陸路九十里東六十里其塾天氣若雨即¶
有五色雲氣湧出石間百姓咸云玉女披衣又名玉¶
女塾　煬岐山在縣北六十里煬帝曾經此山因此為¶
<pb:KR2k0004_WYG_109-7b>¶
名有煬帝壇見劉禹錫文　石姥山在縣西五十里側¶
有石狀如姥因以為名　萍鄉縣故城在縣東四十里¶
晉大興元年陳敏自王江東與杜弢相應作逆晉遣鎮¶
南將軍陶侃水陸二道來伐甘卓領兵於縣東築壘連¶
接五所號為卓壘　龍鳴寺在縣西南六里額即則天¶
證聖中宋之問所書有迴鸞返鵲之文今在¶
¶
　　新喻縣東北一百五十里今十二鄉本漢宜春縣之地¶
属豫章郡吳孫皓分宜春立新喻縣属安城縣隋開皇¶
<pb:KR2k0004_WYG_109-8a>¶
元年平陳廢為吳平縣又属洪州至大業年廢吳平其¶
年置袁州再立新喻縣在龍池之墅其創縣之初采喻¶
水為名武徳初安撫使李大亮析置西吳州至七年廢¶
還為新喻縣　百丈山在縣南七十二里頂闊百丈因以¶
為名頂上有葛仙翁井井畔有廟　袁水在縣南五十¶
歩西至一灘灘長二里其地險峻號曰五浪灘其側立¶
為五浪館　廢吳平縣在縣東一百一里後漢時置為¶
漢平縣隋改為吳平縣開皇十三年廢入新喻縣　廢¶
<pb:KR2k0004_WYG_109-8b>¶
廣平縣在縣北八十四里武徳五年置七年廢入新喻¶
縣¶
¶
　　萬載縣去州一百里舊五鄉今四鄉本髙安縣地偽吳¶
順義元年分為髙安進城康樂髙侯等四鄊置萬載場¶
為縣以属焉今割𨽻𡊮州　康樂水在縣東北水口去¶
縣三十五里自謝山源出南流即康樂侯謝靈運嘗遊¶
處也　古城在縣東北四里宋武帝封臨川内史謝靈¶
運為康樂侯以侯就第即此地也其城周迴山水謝公¶
<pb:KR2k0004_WYG_109-9a>¶
無日不宴遊有書室石硯猶存焉¶
¶
　　吉州¶
¶
　　吉州廬陵郡今理廬陵縣春秋時為吳地戰國属楚秦¶
并天下属九江江南部都尉理漢為廬陵縣豫章郡又¶
項羽立吳芮為衡山王盡有其地漢髙祖徙吳芮於長¶
沙廬陵郡即豫章之属邑王莽改曰栢亭又雷次宗豫¶
章記云靈帝末揚州刺史劉遵上書請置廬陵鄱陽二¶
郡獻帝興平元年始立郡吳志云孫䇿所分立又按地¶
<pb:KR2k0004_WYG_109-9b>¶
理志云吳分豫章之新喻宜春廬陵之平都永新長沙¶
之安成萍鄉六縣為安成都即今安福縣理也又晉地¶
記云太康中以雩都贑南野等縣割為南康郡而廬陵¶
百姓去管遥逺乃移郡於石陽縣今舊州東北故城是¶
也六代皆因之不改隋平陳改廬陵郡置吉州於今郡¶
城西南築今城即舊州城是也以界内吉陽為郡名仍¶
改石陽為廬陵縣并廢吉陽郡之永豊興平髙昌三縣¶
入廬陵又廢東昌安豊西昌廣遂永新合五縣置太和¶
<pb:KR2k0004_WYG_109-10a>¶
縣又割巴山郡之新淦縣廢安成郡立安福縣並置吉¶
州吉州抵管廬陵太和新淦安福四縣大業三年又改¶
為廬陵郡唐武徳五年江左平復置吉州領廬陵新淦¶
二縣又析為太和縣置南平州以州人劉乾宗為刺史¶
於安福縣立頴州武徳七年廢頴州依舊為縣八年又¶
廢南平州及永豊廣興東昌三縣入太和縣來属後以¶
永新百姓去太和阻逺請依舊置顯慶四年復置永新¶
今領五縣開耀元年州人劉智以州逼贑水通逹大山¶
<pb:KR2k0004_WYG_109-10b>¶
戸口殷繁土地湫隘陳移郡之利永淳元年移於今理¶
天寳年改為廬陵郡乾元元年復為吉州¶
¶
　　元領縣五　今七¶
¶
　　廬陵　新淦　太和　安福　永新　吉水　龍泉¶
¶
　　州境¶
¶
　　東西四百二十里　南北六百九十三里¶
¶
　　四至八到¶
¶
　　北至東京二千八百四十三里水路四千七百十二¶
<pb:KR2k0004_WYG_109-11a>¶
里　西北至西京一千七百九十五里　西北至長¶
安三千六百五里取隨州路三千二百二十五里¶
東至撫州五百二十五里　南至處州五百三十里¶
西至桞州一千二百五十里　北至洪州五百三十¶
里　東南至處州八百八十四里　西至衢州九百¶
一十里　西北至撫州四百五十里　西北至袁州¶
三百二十里¶
¶
　　户¶
¶
<pb:KR2k0004_WYG_109-11b>¶
　　唐開元户四萬一千皇朝户主五萬八千六百七¶
十三客六萬七千七百八十¶
¶
　　風俗¶
¶
　　與洪州同¶
¶
　　人物¶
¶
　　陶侃毋諶氏新淦人家貧以紡績資給侃令交結勝¶
已者¶
¶
　　土産¶
¶
<pb:KR2k0004_WYG_109-12a>¶
　　碁子　竹紙　絲布　白紵布　茶　籐貢¶
¶
　　廬陵縣舊十八鄊今七鄉漢陽縣属豫章郡後漢獻帝¶
興平元年孫䇿分立廬陵鄉改縣東昌為石陽縣隋平¶
陳廢郡復為廬陵　王笥山道書福地記云此山土肥¶
地美宜糓避兵也又天監起居注云五年廬陵太守王¶
希𣆀於髙昌縣仙山獲龍泉銅劍二口　虎口石在縣¶
北一百三十里臨贑水髙三丈出一穴如虎口梁侯景¶
亂時交州刺史陳覇先將兵三萬越海赴南至此為景¶
<pb:KR2k0004_WYG_109-12b>¶
將立栅以邀之覇先使其將拒之而潛軍出其不意及¶
覺已至栅下遂敗方舟北濟即此處也　贑水亦曰廬¶
陵江南自太和縣流入　落亭石王烈之安城記云郡¶
渚江川發源同會落亭石上有芝草下有紫金　廬陵¶
故城在縣南一里晉咸康末太守孔倫所築宋永初山¶
川記云城中有井井水色有二半青半黄黄者如灰汁¶
作飲粥並金色而甚芬香曹叔雅廬陵異物記云人呼¶
灰汁為金水　吉陽故城在縣北六十里輿地記云後¶
<pb:KR2k0004_WYG_109-13a>¶
漢和帝分新淦縣為石陽縣属豫章獻帝割属廬陵郡¶
隋開皇十年改廬陵郡為吉州改石陽為廬陵移於金¶
郡理此故城存　山都曹叔權廬陵異物志云廬陵太¶
山之門有山都似人常裸身見人便走自有男女可長¶
四五尺能嘯相呼常在幽昧之中亦鬼物也¶
¶
　　新淦縣北二百五十里舊十五鄉今十三鄉本漢舊縣¶
属豫章郡南有子淦山因以為名王莽改曰偶亭晉復¶
為新淦歴代不改陳属巴山郡隋開皇十年廢以縣属¶
<pb:KR2k0004_WYG_109-13b>¶
州縣令李子樂以去州縣逺請移市南村置即今縣理¶
　玉笥山在縣南六十里道書云玉笥山福地山也有¶
水東流山數十里地宜稻糓肥美陶𢎞景玉匱書云山¶
有玉笥　巴山在縣西四十里有廢清居觀即梁公杜¶
流于南迴而𨼆於此山因置觀焉梁司徒左長史蕭子¶
雲為作銘也　閣龜山在縣北六十里淦山南一里為¶
神仙之遊館　伏泉山在縣東北一百七十里山上有¶
泉懸空皎然如素舊名泉山天寳六年勅改為伏泉山¶
<pb:KR2k0004_WYG_109-14a>¶
　淦水在縣北一百里西流達於贑水　子淦山有水¶
流出其下如金色因以為名在於淦縣北六十里　泥¶
溪水在縣六十里其水從撫州崇仁縣流入贑水　金¶
水在縣北四十里其水從小廬山西流入贑水　故巴¶
山縣按輿地志云後主分新淦石陽兩縣置巴邱郡吳¶
志云周瑜進潯陽破劉勲討江定豫章廬留鎮巴邱周¶
瑜堞今在縣南　故縣城去縣六十里漢之理也隋開¶
皇十年移於今理此城遂廢　泥溪城在縣南四十里¶
<pb:KR2k0004_WYG_109-14b>¶
陳書云梁天監元年南海郡刺史蕭斆舉兵入遣將軍¶
歐顔屯軍苦行灘用拒官軍即此城也　陶侃母墓諶¶
氏邑人墓在縣北一百歩　廢新淦縣城按輿地志云¶
漢時南昌郡都尉此理之城王莽改曰偶亭隋開皇十¶
年𨽻廬陵郡移于今理此城今廢在縣北一百二十里¶
太和縣南一百里舊十二鄉今七鄉漢為廬陵縣地屬¶
豫章隋平陳改為安豊尋改為太和縣按縣記云隋拓¶
定江表大使韋沈廢安豊太和二縣至大業八年以舊¶
<pb:KR2k0004_WYG_109-15a>¶
安豊非水路之要遂移就故西昌縣西三里古城是齊¶
明帝初封西昌侯於此貞觀元年縣人以西昌曾被冦¶
䧟後移歸故地貞元三年又移歸白下驛西置即今理¶
是　贑石山廬陵異物志云有木客鳥大如鵲千百為¶
羣飛集有度不與衆鳥相厠俗人云是木客化為此鳥¶
也又按郡國志木客鳥左翼後有文飛特髙謂之五馬¶
前正黑翎下霜色而頳者謂之功曹右脅下有毛狀貎¶
似盤囊者謂之主是五曹官局土人次第呼之凡飛不¶
<pb:KR2k0004_WYG_109-15b>¶
過百歩餘又有山都獸似人形異物志云大山窮谷之¶
間有山都人不知其流緒所出髪長五寸而不能結裸¶
身見人便走避之種𩔖疎少曠時一見然自有男女焉¶
　王山在縣東八十里周迴三百里其山峯巒秀異昔¶
王子喬曾控鶴於此故以王為名旱則祈雨必應按山¶
川記云禱祈之時有人誤喚奴者則隨其所犯鄉境雨¶
至必見雲開卒無霑潤相傳云王喬既去奴墮於此因¶
為神至今操烈不可犯民為之諱　鐡山在縣西北二¶
<pb:KR2k0004_WYG_109-16a>¶
百八十七里周迴五百里　東昌故縣在縣西六十里¶
輿地志云吳後主置隋平陳廢　木山廟郡國志云太¶
和縣有木山廟民祈禱雨旱頗有應後有道士燒之歳¶
為之大熟　遂興故縣在縣一百七里輿地志云後漢¶
獻帝立遂興縣吳大帝改曰新興晉武帝復為遂興以¶
在遂水口故為名隋平陳廢　西昌故城在縣西三里¶
按輿地志云漢時為廬陵縣属豫章后改為西昌縣隋¶
開皇十年廢西昌置太和移於今所此故基也　白口¶
<pb:KR2k0004_WYG_109-16b>¶
城在縣東南二里按陳書梁天監三年髙州刺史李遷¶
仕據大臯城陳武帝先屯軍於南康遣杜僧明將兵二¶
萬人築城於白口以禦之李遷仕亦築城相對其年僧¶
明遂㧞城生擒遷仕送於南康今兩舊城跡猶存近白¶
下驛　廬陵故城在縣西北三十里按輿地志云從後¶
漢興平元年分豫章郡置廬陵郡晉太康中移都於石¶
陽故城尚在　太臯城在縣北八十三里臨贑水梁天¶
監二年陳武帝先領兵赴難髙州刺史李遷仕築城於¶
<pb:KR2k0004_WYG_109-17a>¶
太臯以拒之為陳武帝將周文所破棄城而潰¶
¶
　　安福縣西一百二十里舊十五鄉今十鄊漢安城縣新¶
茨亭属長沙國今縣六十里有安城故城存即漢安城¶
侯張普所理也后漢永元中改安平縣為平都縣吳寶¶
鼎二年置安城郡而縣属焉按王烈之安城記云縣本¶
有二鄉漢縣理西鄉張普所理之地吳又移於東鄉置¶
郡縣亦移焉至晋武改為安福城晉書云元康元年朱¶
居為安城太守築郡城郭内有雙闕髙數丈後殷仲堪¶
<pb:KR2k0004_WYG_109-17b>¶
為安城太守即此又按安城記云宋明帝封皇太子凖¶
齊髙帝封皇太子暠梁武帝封皇弟秀陳文帝封皇弟¶
項俱為安城王皆此城也隋平陳廢郡為縣唐武徳五¶
年又置頴州七年州廢以縣來属　浮岡山按郡國志¶
云浮岡山石壁光明五色迭相照曜望之如龍虎之狀¶
　更生山在縣南百五十里古老相傳云山有豫章樹¶
伐而更生　長嶺山在縣南山有石黒可以種火是為¶
不灰石　蹲山在縣南一百里顧野王輿地志云上有¶
<pb:KR2k0004_WYG_109-18a>¶
風窟繚繞百餘歩無草木毎有風出飛揚砂塵　王水¶
在縣東南百里輿地志云掣村没於龍陂即其水也平¶
都水縣漢時在此水口以地險徙之舊城猶存　更生¶
水輿地志云平都四鄉水源出青山㑹於王溪下有龍¶
陂昔有女子以樟樹花沈陂後出更生水　大泉在縣¶
南六十里泉有兩穴中有石室窄不通船濶三尺自然¶
磐石為人坐傍泉巖穴狀如削成竹樹交陰冬夏常茂¶
有石潭水入王溪　宻湖按輿地志云湖中有絲蓴鯽¶
<pb:KR2k0004_WYG_109-18b>¶
魚并有石窟容百人坐其魚味甘如宻在縣東二十里¶
　浮墩在縣西七里今號四望墩按輿地志云其墩下¶
有古人作石羊獅子尚存又王烈之安城記有落亭與¶
浮墩相近縣曹童翔得仙之所　龍陂水郡國志云即¶
樟樹木倒此沒水引之不出即此陂　新茨山王烈之¶
安城記云豫章太守曹萌與安城侯張普争戰於新茨¶
之野今縣側有新茨亭　封溪郡國志云溪有大樟樹¶
即聶支繫樟舸處今邑有聶支祠墓存　廢安城郡輿¶
<pb:KR2k0004_WYG_109-19a>¶
地志云晉惠帝元年太守朱居所築凡濶八里而置入¶
門即此城　安城郡池按安城記云晉殷仲堪為安城¶
太守於郡西太池之上築室讀書今遺址尚存頗有勝¶
境　司馬道子墓王烈之安城記云桓元徙司馬道子¶
於安城元興元年九月至平都十二月晦鴆之墓在縣¶
東　苻表墓按輿地志云是即朗兄子徙於安郡太元¶
中表年十六毋姜氏疾數年表不忍見將盡一痛而絶¶
太守為邱墓於四望墩之南　彭城王墓即義康也宋¶
<pb:KR2k0004_WYG_109-19b>¶
畧云文帝元嘉二十四年免康為庻人絶属籍幽於安¶
城郡御史監之至二十八年徙康南海康私謂使者曰¶
人生㑹死吾豈愛生惜死恥為遷客後有中詔殺之以¶
諸侯塟於縣南　桓脩墓晉元興中桓元簒位以弟脩¶
為安城郡王及元敗脩亦卒於郡墓在縣南五十里¶
歐寳墓在縣南七里後漢人居父䘮隣人格虎投其廬¶
中寳以穰衣覆之隣人問寳曰虎豈可舎而蔵之乎後¶
虎毎月送鹿以助時祭人以為孝慈通於神明　廢平¶
<pb:KR2k0004_WYG_109-20a>¶
都縣在縣南一百歩按輿地志前漢為安平縣属豫章¶
王莽改曰安寜和帝更名平都以属廬陵郡吳属安城¶
今故縣猶在　廢安福縣按輿地志漢時為安城縣本¶
新茨属長沙豫章太守賈萌與安城侯張普興兵誅王¶
莽晉乃背約詣莽自陳萌遂伐普於新茨之野新茨今¶
在安城郡安福縣是也故縣城郭門有雙闕髙四丈王¶
孚安城記云張普所造也有人撤塼而用者虎用加害¶
時以為張普之靈縣今廢在縣東六十七里枕王江之¶
<pb:KR2k0004_WYG_109-20b>¶
口¶
¶
　　永新縣西二百二十里舊十五鄉今十三鄉漢廬陵縣¶
地吳寳鼎中立永新縣属安城縣郡隋廢郡而縣併入¶
太和唐武徳五年析太和之地置南平州復立永新縣¶
以隸焉八年州廢縣入太和顯慶四年永新之民以太¶
和道阻逺請别置縣於和山東南六十七里即今理也¶
　永新山在縣西北九十里周迴三百里連峰巉巖叠¶
嶂相附有若龍勢舊名龍頭山天寳中勅改為永新山¶
<pb:KR2k0004_WYG_109-21a>¶
姚公石室按縣圖云縣西北一百二十里禾山足有¶
¶
　　石室豁然洞開有大澗濶數丈内有泉湧可以行舟前¶
不知極人不敢進獸不敢窺今古以為精靈蛇龍之所¶
居故開元宰相姚崇布衣之時曽至其處愛此殊狀¶
卜居於側讀書數載業成而去位登䑓輔今遺址松竹¶
猶存　復山王烈之安城記復山有石室虚間幽深又¶
一石室水流乎其中所謂石室相距　聰明泉在縣北¶
二十里下自山湧出古今學者飲之多成事土人謂之¶
<pb:KR2k0004_WYG_109-21b>¶
聰明泉　鄱陽侯墓在縣北三里晉平南將軍鄱陽侯¶
黄州刺史尹濯墓今永新尹氏則其後也為松栢之主¶
吉水縣東北四十五里元十二鄉本吉陽縣地縣東古¶
城是也隋開皇十年廢吉陽縣廬陵縣大業末分廬陵¶
水東十一鄉置吉水縣　仁山在縣東三十里按十三¶
州記云仁水源出廢石陽縣側　吉水在縣東北十里¶
源出永新鄉里北㑹於贑水故老傳云此水流出有波¶
文成吉字亦如巴峽之水屈曲成巴字也　懸潭古來¶
<pb:KR2k0004_WYG_109-22a>¶
舡過者鑿山為路避之後有方士許遜入水與蛟龍閗¶
三日三夜後出於嶺上立一鐡柱為誓今春夏亦有渦¶
洑不為人害　舊郡城在縣東北二十五里隋大業三¶
年置永淳元年移州於舊石陽縣其城遂廢　吉陽城¶
在縣東一百二十里按輿地志云吳後主二年立隋開¶
皇十年廢　石陽故城在縣東北三十里按輿地志云¶
漢和帝分新淦立為石陽縣属豫章郡漢獻帝割為廬¶
陵郡隋開皇十年改廬陵為吉州石陽廬陵縣今在舊¶
<pb:KR2k0004_WYG_109-22b>¶
州東北故城是也　廢興平縣按輿地志云孫䇿立開¶
皇十年廢焉¶
¶
　　龍泉縣東南一百八十里元六鄉本吉州太和縣龍泉¶
鄉什善鎮地偽唐保大元年析龍泉光化遂興和属等¶
四鄉置龍泉鄉場以鄉為名採擇材木之故也顯徳五¶
年昇為縣開寳元年析龍泉等四鄉為六鄉在龍泉懐¶
徳永興永樂四鄉之地水源周匝八百里¶
¶
　　太平寰宇記卷一百九¶
¶
