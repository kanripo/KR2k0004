# -*- mode: mandoku-view -*-
#+TITLE: 太平寰宇記
#+DATE: 2019-03-29 20:51:36.255092
#+PROPERTY: ID KR2k0004
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 51
<pb:KR2k0004_WYG_051-1a>¶
　　欽定四庫全書¶
¶
　　太平寰宇記卷五十一¶
¶
　　宋　樂史　撰¶
¶
　　河東道十二¶
¶
　　蔚州　朔州¶
¶
　　蔚州安邉郡今理靈邱縣禹貢冀州之域虞及周屬并¶
州周禮并州川曰嘔夷浸曰淶易今嘔夷在靈邱淶易¶
在飛狐皆在州境春秋時其地屬晉戰國時屬趙趙襄¶
<pb:KR2k0004_WYG_051-1b>¶
子殺代王有其地其後武靈王置雲中雁門代郡秦亦¶
為代郡漢髙帝元年項羽徙趙王歇為代王二年陳餘¶
迎歇還趙歇又立餘為代王三年韓信斬餘置代郡領¶
縣十八年東魏孝静帝又於此置北靈邱郡周宣帝於¶
今理置蔚州大業三年罷州置雁門郡之靈邱縣唐武¶
徳四年平劉武周六年置蔚州寄治并州陽曲縣仍置¶
靈邱飛狐二縣七年寄治代州繁畤縣八年寄治忻州¶
秀容之北恒州城貞觀五年移於今理天寳元年改為¶
<pb:KR2k0004_WYG_051-2a>¶
邉郡至徳二年九月改為興唐縣乾元元年置蔚州¶
¶
　　元領縣三¶
¶
　　興唐　靈邱　飛狐¶
¶
　　州境¶
¶
　　東西(闕)南北(闕)¶
¶
　　四至八到¶
¶
　　南至東京(闕)南至西京一千六百三十里　南至長¶
安二千里　東至易州山路三百二十里　南至鎮¶
<pb:KR2k0004_WYG_051-2b>¶
州取秦嶺路四百九十里　南至朔州三百八十里¶
　東南至定州取轆轤路四百九十里　西南至代¶
州路四百里　西南至朔州四百六十里　東北至¶
媯州界孔嶺闗一百里從闗至媯州又一百五十里¶
¶
　　户¶
¶
　　唐開元户四千八百八十七¶
¶
　　風俗¶
¶
　　與代州同¶
¶
<pb:KR2k0004_WYG_051-3a>¶
　　人物¶
¶
　　馮唐代人也已老為郎¶
¶
　　土産¶
¶
　　熊皮　豹尾　雕翎　金銀　賦麻布　大韭　後¶
魏孝文帝以土地沃壤慮軍食缺山野多種大韭肥¶
地皆長三尺葉廣如馬蘭但味少甘食之禦饑今圖¶
經所云大韭多生於山野及平川是也¶
¶
　　興唐縣郭下本漢靈邱縣地唐開元十二年於州東北¶
<pb:KR2k0004_WYG_051-3b>¶
百四十里横野軍子城南置安邉縣屬蔚州天寳元年¶
改為興唐郡仍改安邉縣為興唐縣梁開平二年改為¶
隆化縣後唐同光初復舊晉初改靈仙縣漢初復舊¶
倒剌山在縣東七十里又號雪山俗傳靈仙所居與五¶
臺山略等　嘔夷河亦曰瓠&KR1383;河上槽狹下流闊形有¶
似瓠&KR1383;因名　横野軍置在州城内¶
¶
　　靈邱縣西南一百三十里五鄉本漢舊縣屬代郡後漢¶
省東魏静帝重置屬靈邱郡隋開皇三年罷郡縣屬蔚¶
<pb:KR2k0004_WYG_051-4a>¶
州大業二年改𨽻代州隋末陷賊唐武徳六年又置屬¶
蔚州　髙是山在縣西北七里山海經云髙是山滋水¶
出焉土地記云鹵城東三十八里有枚逥嶺北與髙是¶
逹麓接勢通為髙是山　太白山在縣南十里山有鍾¶
乳穴深不測仰望穴中乳如懸穗滴瀝穴中有小水石¶
井　石銘陘嶺在縣西北八十里上有石銘題言冀州¶
北界故謂之石銘陘　隘門山亦曰隘口今呼為龍門¶
在縣東南十五里壁立直上層崖刺天有古道極險隘¶
<pb:KR2k0004_WYG_051-4b>¶
後魏明元帝於此置義倉之所　嘔夷水一名&KR0740;水出¶
縣西北髙是山周禮曰并州其川嘔夷謂此也　滋水¶
出縣西南枚迴山懸河五丈湍激之聲響動山谷樵栰¶
之士咸由此渡巨木淪湑久之方出或落崖石無不粉¶
碎也　祈夷水經邑界　射臺在縣南十八里水經注¶
云靈邱縣有御射臺臺南有御射碑即後来文成和平¶
二年南廵於此路左有山高七百仭命羣射之不過半¶
帝乃射之箭過其頂三十餘仭落山南三百步遂刻石¶
<pb:KR2k0004_WYG_051-5a>¶
其碑見存隂刋從臣姓　真谷闗在縣北七十里　開¶
皇長城西自繁畤縣經縣北七十里東入飛狐縣界¶
趙武靈王臺在縣東三十里¶
¶
　　飛狐縣東南一百里十二鄉本漢廣昌縣地屬代郡後¶
魏屬中山國魏封樂進為廣昌侯即謂此後廢晉又屬¶
代郡周大象二年於五龍城復置廣昌縣即此邑也隋¶
開皇三年改屬蔚州仁夀元年改廣昌縣為飛狐縣¶
因縣北飛狐口為名隋末陷賊唐武徳六年重置寄¶
<pb:KR2k0004_WYG_051-5b>¶
理今易州遂城縣界遥屬蔚州貞觀五年移遷今所¶
　倒剌山在縣東北一百二十里出椒大黄　莱水¶
亦名具馬河今名漆水源也　磨笄山一名靡笄山¶
在縣一百五十里史記趙襄子姐為代王夫人襄子¶
既殺代王迎其姊夫人曰以弟慢夫非仁也以夫怨¶
弟非義也磨箕自刎百姓憫之為立祠山上今與媯¶
川郡山相連又隋圗經云趙襄子登之以觀代國一¶
號看山按代地本姜姓之國周末強大在七國前¶
<pb:KR2k0004_WYG_051-6a>¶
稱王以今雲中馬邑五原安邊定襄皆為代國之地¶
焉　長城按邢子勵記云飛狐界古長城也　交牙¶
城水經云廣昌縣南有交牙未詳所築以地名交牙¶
川為名　板殿城水經云廣昌郡南有古板殿城¶
代城十三州志云古代城在飛狐界按盧植説異云¶
初置郡時方就板幹自移西南五十里大澤中板幹¶
自設結葦為九門於是就以為城　三河沿舊置鑪¶
鑄錢唐至徳已後廢元和七年宰臣李吉甫奏訪聞¶
<pb:KR2k0004_WYG_051-6b>¶
飛狐縣三河沿銅山約數十里銅鑛至多去飛錢坊二¶
十五里兩處同用拒馬河水以水□銷銅北方諸處鑄¶
錢人工絶省所以平日三河沿置四十鑪鑄錢舊跡猶¶
存事堪覆實今但得錢本令本道接應人夫仍舊皷鑄¶
則不三年已來其事即立救河東困竭之弊成易定援¶
接之形置制一成久長獲利詔從之其年某月起至十¶
二月置五鑪鑄錢每歲一萬八千貫時朝庭新収易定¶
河東久用鐵錢人不堪弊至是俱受利焉　飛狐道自¶
<pb:KR2k0004_WYG_051-7a>¶
縣北入媯州懐戎縣界即古飛狐口也漢書酈食其説¶
漢王曰杜白馬之津塞飛狐之口此皆言一方之阨也¶
　又晉中興書云建興中劉琨自代出飛狐口奔于安¶
次謂此道也　在縣中城中¶
¶
　　朔州¶
¶
　　朔州馬邑郡今理鄯陽縣禹貢冀州之域春秋為北狄¶
之地秦為鴈門郡在漢即鴈門之馬縣史記漢髙帝以¶
韓王信居太原郡為韓國以備胡信以晉陽去塞逺請¶
<pb:KR2k0004_WYG_051-7b>¶
理馬邑上許之後為匈奴圍信數求救上賜書責信信¶
懼以馬邑降胡與胡同居參合漢將軍柴武後屠參合¶
以信歸參合即代郡縣也漢末大亂匈奴侵邊自定襄¶
以西雲中雁門之間遂空建安末武帝北征集荒郡之¶
人又立馬邑縣屬新興郡至晉改屬雁門郡晉亂其地¶
為猗盧所據晉懐帝時琨表以鮮卑猗盧為大單于刲¶
代公徙馬邑縣即其地也後魏都代地即今郡屬畿内¶
至孝文遷洛之後又於今州北三百八十里定襄故城¶
<pb:KR2k0004_WYG_051-8a>¶
置朔州領盛樂廣牧二郡葛榮之亂州又廢髙齊天保¶
六年又於今州西南四十七里新城置朔州八年仍移¶
於馬邑城即今城也武成帝置北道行䑓周武帝置朔¶
州總管隋開皇置總管大業三年罷州為馬邑唐武徳¶
四年置朔州領鄯陽常寧三縣其年省長寧縣天保元¶
年改馬邑郡乾元元年復為朔州¶
¶
　　元領縣二¶
¶
　　鄯陽　馬邑¶
¶
<pb:KR2k0004_WYG_051-8b>¶
　　州境¶
¶
　　東西四百八十里　南北九十七里¶
¶
　　四至八到¶
¶
　　南至東京　南至西京一千三百五十里　西南至¶
長安一千七百二十里　西至蔚州四百六十里¶
南至代州界一百四十六里　西至嵐州三百七十¶
四里　北至單于大都䕶府三百五十七里　東南¶
至代州界一百二十里　西北至單于府一百二十¶
<pb:KR2k0004_WYG_051-9a>¶
里　東北至故雲州二百六十里¶
¶
　　户¶
¶
　　唐開元户六百三十¶
¶
　　風俗¶
¶
　　同代州¶
¶
　　人物¶
¶
　　張遼字文逺馬邑人為魏征東將軍　賀㧞勝字破¶
胡神武人為僕射¶
¶
<pb:KR2k0004_WYG_051-9b>¶
　　土産¶
¶
　　鵰翎　肉蓯蓉　豹尾貢　甘草¶
¶
　　鄯陽縣八鄉本漢馬邑縣屬雁門郡漢末荒廢建安中¶
又置新興郡晉又為雁門郡晉末又廢髙齊于此置招¶
逺縣屬郡不改隋開皇三年罷郡改𨽻朔州大業元年¶
改為鄯陽縣　白登山在紇真山北十里　武周山冀¶
州圖云武周山在郡西北東西數百里南北五十里山¶
之南面千仞壁立　紇真山冀州圖云在城東北三十¶
<pb:KR2k0004_WYG_051-10a>¶
里登之望桑乾代郡數百里内宛然夏恒積雪故彼人¶
語曰紇真山頭凍死雀何不飛去生處樂又有神泉人¶
歌曰紇真山頭有神井入地千尺絶骨冷　元姬山後¶
魏書云道武侍人姓李善謳歌死葬此山魏王思之樂¶
府為之曲其曲存焉　紫塞河源出州界馬邑地一名¶
金河南流合桑乾河在縣東十里　白樓郡國志云即¶
後魏納姚女為后悲思故國造此樓登望飾以鉛粉故¶
名之　馬邑城即今州城是也搜神記云昔秦人築城¶
<pb:KR2k0004_WYG_051-10b>¶
于武周塞内以備胡城將成而崩者數矣忽有馬馳走¶
周旋反覆父老異之因依走跡以築城城乃不崩遂名¶
馬邑　隂舘城今名下舘城地理志云隂舘縣屬雁門¶
郡　太平城後魏穆帝所理此城冀州圖云太平城城¶
上埤垣却敵在内郭城東西南北各十里内有統萬所¶
送大釜二口在内各受二百石　新城一名平城即猗¶
盧所都　安邊縣城唐開元十七年置縣在横野軍城¶
内其后理不定　故武郡城冀州圖云梁郡城在鄯陽¶
<pb:KR2k0004_WYG_051-11a>¶
北二十里即爾朱榮所居　秀容川按川東北接恒州¶
南接四州西限大河北接朔州東西六百里南北四百¶
餘里　楊泉冀州圖云後魏太和中文明皇太后來幸¶
遂釣得鯉魚一雙皆長三尺以黄金為鎖穿腮放於池¶
内後皆長五尺其一浮天為五色虹而去後一在池至¶
孝昌元年行臺兀淵北伐頓此决池取魚鱗甲非常而¶
淵忍而殺之得金二斤八兩淵來年為葛榮所殺　句¶
注山在縣東南八十里　河水在縣西南三百里¶
<pb:KR2k0004_WYG_051-11b>¶
馬邑縣東三十里三鄉本漢縣屬雁門自后魏末陷入¶
蕃中唐貞觀已來為大同軍其地入鄯陽縣理至開元¶
五年分鄯陽縣東三十里置大同軍以戍邊復于軍内¶
置馬邑縣徴舊名也此邑自置無税有户建中年河陽¶
節度使馬燧權移州於馬邑縣　桑乾河在縣東三十¶
里源出北山下　廢單于都䕶府在州西北三百五十¶
七里本秦漢時雲中郡城也唐龍朔三年置雲中都䕶¶
府麟徳元年改為單于大都䕶府振武軍在城内管金¶
<pb:KR2k0004_WYG_051-12a>¶
河縣一與府同置今並廢¶
¶
¶
¶
¶
¶
¶
¶
<pb:KR2k0004_WYG_051-12b>¶
¶
¶
¶
¶
¶
¶
¶
¶
　　太平寰宇記卷五十一¶
¶
