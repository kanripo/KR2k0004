# -*- mode: mandoku-view -*-
#+TITLE: 太平寰宇記
#+DATE: 2019-03-29 20:51:38.791447
#+PROPERTY: ID KR2k0004
#+PROPERTY: BASEEDITION WYG
#+PROPERTY: WITNESS master    
#+PROPERTY: JUAN 172
<pb:KR2k0004_WYG_172-1a>¶
　　欽定四庫全書¶
¶
　　太平寰宇記卷一百七十二上¶
¶
　　宋　樂史　撰¶
¶
　　四夷總序¶
¶
　　周禮司徒以土圭之法測土深正日景以求地中日南¶
則景短多暑日北則景長多寒日東則景夕多風日西¶
則景朝多隂日至之景尺有五寸謂之地中天地之所¶
合也四時之所交也風雨之所㑹也隂陽之所和也然¶
<pb:KR2k0004_WYG_172-1b>¶
則百物阜安乃建王國李淳風曰今洛陽告成縣以土¶
圭測天地之中也然則四夷之距推此可知焉爾雅曰¶
東至於泰逺西至於邠國南至於濮鈆北至於祝栗謂¶
之四極(注)皆謂四方極逺之國○觚竹北户西王母¶
日下謂之四荒(注)觚竹在北北戸在南西王母在西日¶
下在東皆四荒昏荒之國次四極者○九夷八狄七戎¶
八蠻謂之四海(注)九夷在東八狄在北七戎在西八蠻¶
在南次四荒者○岠齊州以南戴日為丹穴(注)岠去也¶
<pb:KR2k0004_WYG_172-2a>¶
齊中也○北戴斗極為空桐(注)戴負○東至日所出為¶
太平西至日所入為太䝉(注)即䝉泥也○太平之人仁¶
丹穴之人智太䝉之人信空桐之人武(注)地氣使之然¶
也○此五方之性也太演十二次分野圖云天下山河¶
之象在乎兩戒北戒地形自三危(注)三危縣在沙州燉¶
煌縣○積石負終南(注)積石山在鄯州龍支縣終南山¶
在長安縣○地絡之隂東及太華(注)今華州鄭縣○而¶
逾河並雷首(注)山在今浦州河東縣○砥柱至於王屋¶
<pb:KR2k0004_WYG_172-2b>¶
(注)今洛陽王屋縣○太行(注)今澤州晉城縣○乃西北¶
抵常山(注)山在今鎮州(闕)之右東折秦塞垣至穢貊朝¶
鮮是謂北紀所以限中外也故星傳謂之北戒或謂之¶
胡門南戒地形自岷山(注)在茂州汶山縣○嶓冡(注)在¶
今梁州金牛縣○負終南地絡之陽東及太華(注)在華¶
州○抵商山(注)在商州○阻熊耳連外方(注)熊耳山在¶
虢州盧氏縣○桐栢南析自上洛南逾江漢(注)桐栢山¶
在唐州○武當荆山至于衡陽(注)武當山在均州荆山¶
<pb:KR2k0004_WYG_172-3a>¶
在襄州南潭縣衡陽山在衡州○乃東折嶺徼達東敺¶
(注)今福州○閩中是謂南紀所以限蠻夷星傳謂之南戒¶
亦謂之越門華裔之大經也尚書五服之制去王城面¶
五百里甸服又五百里侯服又五百里綏服又五百里要服¶
距王城凡二千里其外五百里荒服國語曰周穆王征犬¶
戎得白狼白鹿以歸自後荒服不至然則二千里之外¶
乃四夷及蠻夷獫狁匪茹整居焦穫(注)今岐州○又秦¶
晉遷陸渾之戎於伊川(注)今陸渾縣○則叅居中國矣¶
<pb:KR2k0004_WYG_172-3b>¶
而其本域葢四夷之裔也記曰東方曰夷被髮文身有¶
不火食者矣(注)夷者觚也東方人好生萬物觝觸地而¶
出以其居東故曰東夷東九種一曰𤣥菟二曰樂浪三¶
曰髙驪四曰蒲飾五曰鳥臾六曰索家七曰東屠八曰¶
倭人九曰天鄙謂之九夷文身謂以丹青文飾其肌有¶
不火食者以其地氣多暖雖不火食不為害也言有不¶
火食者亦有火食者○南方曰蠻雕題交趾有不火食¶
者矣(注)君臣同川而浴極為簡慢蠻者慢也其𩔖有八¶
<pb:KR2k0004_WYG_172-4a>¶
一曰天竺二曰咳苜三曰憔悴四曰破踵五曰穿胸六¶
曰信耳七曰駒軹八曰旁春雕題交趾者題為額也謂¶
以丹青雕刻其頭非惟雕題亦文身也故仲雍居吳越¶
左傳云斷髮文身趾足也言蠻卧時頭向外足在内而¶
相交故曰交趾不曰被髮者髪斷故云注云雕文謂刻¶
其肌以丹青湼之交趾足相向言浴則同川卧則(闕)有¶
不火食地氣暖不為病漢書地理志越俗斷髮文身以¶
避蛟龍之害故刻其肌以丹青湼之以東南俱近於海¶
<pb:KR2k0004_WYG_172-4b>¶
故皆文身爾雅言六蠻○西方曰戎被髪衣皮有不粒¶
食者矣(注)戎者㐫也斬伐殺生故曰戎然戎亦有六一¶
曰僥侇二曰戎央三曰老白四曰耆𦍑五曰鼻息六曰¶
天剛衣皮不粒食者以其無絲麻唯食禽獸肉故衣皮¶
地氣寒少五榖故有不粒食者爾雅中言七戎七曰山¶
崙○北方曰狄被羽毛穴居有不粒食者矣(注)狄者辟¶
也逺也言其地廣闢而逖逺故曰狄也其𩔖有五一曰¶
月支二曰貊穢三曰匃奴四曰單于五曰白屋東方多¶
<pb:KR2k0004_WYG_172-5a>¶
鳥故曰羽衣正北多羊故曰羽毛寒至盛林木又少故¶
穴居亦少五榖故不粒食也爾雅云八狄多六曰宣威¶
七曰宣靺鞨八曰逹怛禮只元五狄也○中國夷蠻戎¶
狄皆有安居和味宜服利用偹器(注)其事雖異各自足¶
○五方之民言語不通嗜欲不同逺其志通其欲東方¶
曰寄(注)此言帝王立此傳達四方之人東方謂之寄也¶
○南方曰象西方曰狄鞮北方曰譯(注)皆俗問之名依¶
其事𩔖耳鞮其言之也今冀州郡有言狄鞮者○先王¶
<pb:KR2k0004_WYG_172-5b>¶
以是周知其情而從其俗務以德安其性不以力致其¶
來其國土之别固已具於職方訓誦矣禹之敷土也使¶
大章亥歩四極之所距海外之地則山海經存焉方言¶
虢國今古不同偹其紀綱難其盡䆒自是以降唐史所¶
書推其土域所存紀其名號之變載於國史之末以備¶
華夏之文至於戰伐之情朝貢之數事此非理不復具¶
焉凡今地理之説葢定其方域表其山川而四夷之居¶
本在四表雖獫狁之整居焦穫陸渾之處於伊川其人¶
<pb:KR2k0004_WYG_172-6a>¶
則夷其地則夏豈可以周原洛邑謂之裔乎昔唐開元¶
天寳之盛也南至越裳北至靈朔東窮遼石西及河湟¶
皆為郡縣單于風教既編九州之記豈可具之於四夷¶
兩漢之制縣有蠻夷曰道而其總述皆九牧之所相矣¶
是以今四夷之所説皆其裔荒之本主焉¶
¶
¶
¶
<pb:KR2k0004_WYG_172-6b>¶
¶
¶
¶
¶
¶
¶
¶
¶
　　太平寰宇記卷一百七十二上¶
¶
<pb:KR2k0004_WYG_172-7a>¶
　　欽定四庫全書¶
¶
　　太平寰宇記卷一百七十二下¶
¶
　　宋　樂史　撰¶
¶
　　四夷一¶
¶
　　東夷一¶
¶
　　東夷總述¶
¶
　　東夷之地自胸山而東其北則樂浪朝鮮遼東其南則¶
閩越晉安之東(注)泉州今泉州濵海望海中諸夷國皆¶
<pb:KR2k0004_WYG_172-7b>¶
見焉○皆其域也昔周武王封殷太師箕子於朝鮮而遼¶
東則戰國時燕地而帶方眞畨𤣥菟皆漢之郡後皆為¶
東夷之地矣葢先王之時罔不率俾夏太康失德夷人¶
始叛至桀而諸夷内侵殷仲丁伐監夷後雖陵暴諸夏¶
而其境則遼海之東焉遼東故塞至浿水為界屬燕燕¶
王盧綰及燕人衛滿亡命而出塞渡浿水居秦之空地¶
王之地方數千里至漢武破之以朝鮮為眞番臨屯樂¶
浪𤣥菟四郡後漢末公孫康據而有之魏景初元年乃¶
<pb:KR2k0004_WYG_172-8a>¶
滅魏周齊以來髙麗强盛隋煬帝三征之初渡遼而敗¶
再行次遼水征之而楊𤣥感反又将征之而天下亂至¶
唐髙宗時乃滅之¶
¶
　　朝鮮¶
¶
　　朝鮮周封箕子之國昔武王釋箕子之囚箕子不忍食¶
周粟走之朝鮮武王聞之因以朝鮮封之太傅箕子教¶
以禮義田蠶作八條之教無門户之閉而人不為盜其¶
後四十餘代至戰國時朝鮮侯亦僭稱王始全燕時屬¶
<pb:KR2k0004_WYG_172-8b>¶
焉為置吏築鄣塞其後燕王盧綰反入匈奴燕人衛滿¶
亡命聚黨千餘人椎結蠻服東走出塞渡浿水擊破朝¶
鮮王準居秦故空地上下彰稍役屬真番朝鮮諸夷及¶
故燕齊亡命者王之都王險(注)地名在浿水東○㑹孝¶
恵高后時天下初定遼東太守即約滿為外臣保塞外¶
蠻夷是故滿得以威力侵其旁小邑真番臨屯皆來服¶
屬地方數千里傳子至孫右渠誘漢亡人滋多武帝元¶
封二年遣樓船将軍楊僕從齊浮渤海兵五萬左将軍¶
<pb:KR2k0004_WYG_172-9a>¶
荀彘出遼東頃之朝鮮人殺右渠來降遂定其地因立¶
為真番臨屯樂浪𤣥菟四郡今悉為東夷之地昭帝時¶
罷臨屯真番以併樂浪𤣥莬自此内屬¶
¶
　　四至¶
¶
　　秦滅燕屬遼東外徼秦遼東郡今安東府之地及秦¶
亂中國人或避地者數萬口漢興為其逺難守復修¶
遼東故塞至浿水為界武帝因之即為四郡之地¶
¶
　　土俗物産¶
¶
<pb:KR2k0004_WYG_172-9b>¶
　　始箕子以八條之教世得其理自漢内屬以后風俗¶
稍薄法禁亦寖多至於六十餘按四夷志東方仁故¶
其俗頗有中國之風孔子欲居九夷又聞郯子述鳥¶
官曰天子失官學在四夷也其俗土著喜飲酒歌舞¶
或冠弁衣錦器用俎豆¶
¶
　　濊國¶
¶
　　濊亦朝鮮之地後漢光武封其渠帥為縣侯皆嵗時朝¶
貢無大君長漢已來其官有侯邑君老三統主下户其¶
<pb:KR2k0004_WYG_172-10a>¶
耆舊自謂與高麗同種言語法俗大抵相𩔖魏齊王正¶
始六年濊侯等舉邑降四時詣樂浪帶方二郡朝謁並¶
今東夷之地有軍征賦調如華人焉¶
¶
　　四至¶
¶
　　南與辰韓北與高勾麗沃沮接東窮大海西接樂浪¶
¶
　　土俗物産¶
¶
　　箕人性謹愿少嗜慾有廉恥男女衣皆著曲領男子¶
繫銀花廣數寸以為飾俗重山川山川各有部分不¶
<pb:KR2k0004_WYG_172-10b>¶
得輒相干涉同姓不婚多所忌諱疾病死亡即棄舊¶
宅知種麻養蠶作綿布又頗曉氣候星宿先知年嵗¶
豐約不以珠玉為寳又祭虎以為神其邑落有侵犯¶
者輒相罰責生口牛馬名之為貴禍少冦盜作矛長¶
三丈或數人共持之能步戰樂浪擅弓出其地又多¶
文豹有果下馬髙三丈其海出班魚皮漢時怕獻之¶
¶
　　百濟國¶
¶
　　百濟即後漢末夫餘王尉仇臺之後後魏時百濟王上¶
<pb:KR2k0004_WYG_172-11a>¶
表云臣與髙麗源出夫餘也初以百家濟海因號百濟¶
晉時勾麗既畧有遼東而百濟亦據有遼西晉平二郡¶
地今營平二州之間也自晉以後併諸國據有馬韓地¶
晉代授蕃爵自置百濟郡義熈中以百濟王夫餘腆為¶
使持節都督百濟諸軍事宋齊梁並遣使朝貢授官封¶
其人土著地多下濕率皆山居其王都有東西二城號¶
建居拔城王號於羅瑕百姓呼為鞬告支(注)夏言並王¶
也○王妻號於陸(注)夏言妃也○官屬有十六品左平¶
<pb:KR2k0004_WYG_172-11b>¶
一品達二品恩率三品徳率四品扞率五品奈率六品¶
以上冠飾銀花将徳七品紫帶施徳八品皂帶固徳九¶
品赤帶季徳十品青帶對徳十一品文督十二品皆黄¶
帶武督十三品佐軍十四品振武十五品尅虞十六品¶
皆白帶統兵以達率徳率扞率為之人庶及餘小域咸¶
分𨽻焉其國用法叛逆者死殺人者以奴婢三人贖官¶
人管射及盜者三倍追贓其王以四仲月祭天及五帝¶
之神每嵗四祠其始祖仇臺之廟大姓有八族謂沙氏¶
<pb:KR2k0004_WYG_172-12a>¶
燕氏劦氏解氏真氏國氏木氏苩氏國西入島居者十¶
五所皆有城邑後魏孝文帝遣衆征破之後其王牟大¶
為髙勾麗所破衰弱累年遷居南韓舊地隋初其王扶¶
餘璋遣使貢方物拜為帶方郡公百濟王唐武徳四年¶
其王夫餘璋遣使獻果下馬與新羅世為仇讐貞觀十¶
六年與高麗通和以絶新羅入朝之道太宗新征髙麗¶
百濟懷(闕)數年之間朝貢遂絶顯慶五年蘇定方討平¶
之因虜其王義慈以歸其地舊有五部分統三十七郡¶
<pb:KR2k0004_WYG_172-12b>¶
二百城七十六萬户至是以其地分置熊津焉韓東明¶
金連徳安等五府都督府以其酋渠為都督府刺史縣¶
令命右衛郎将王文度為都督總兵以鎮之至麟徳三¶
年其舊地没於新羅城傍衆餘後漸衰弱散投空厥及¶
靺鞨其王扶餘崇竟不敢還舊國土地盡没於新羅靺¶
鞨扶餘氏君長因之遂絶義慈事親以至孝聞友于兄¶
弟時人號為東海曾閔及至京數日病卒𦵏于孫皓陳¶
叔寳墓側¶
¶
<pb:KR2k0004_WYG_172-13a>¶
　　四至¶
¶
　　其國東西四百里南北九百里按新羅北距高麗千¶
餘里西限大海過海至越州處小海之南南渡海即¶
是倭國¶
¶
　　土俗物産¶
¶
　　其衣服男子畧同於髙麗拜謁之禮兩手據地為敬¶
婦人衣似袍而袖微大在室者編髪於首後垂一道¶
為飾出嫁者乃分為兩道焉兵有弓箭刀矟重騎射¶
<pb:KR2k0004_WYG_172-13b>¶
兼愛墳史其秀異者頗解屬文又解隂陽五行用宋¶
元嘉厯以建寅月為嵗首亦解醫藥卜筮占相之術¶
有投壺樗蒲等雜然尤尚奕棋僧尼寺塔甚多而無¶
道士賦税以布絹麻木等婚娶之禮畧同華俗父母¶
及夫死者三年持服餘親則𦵏訖除之氣候温煖五¶
榖雜果蔬菜及酒醴殽樂器之屬多同於内地唯無¶
駞騾驢羊鵝鴨等西南海中有三島其上出黄漆樹¶
似小擾樹而大六月輒取其汁漆器物如黄金其光¶
<pb:KR2k0004_WYG_172-14a>¶
奪目¶
¶
　　三韓國¶
¶
　　馬韓後漢時通焉有三種一曰馬韓二曰辰韓三曰弁¶
韓三韓之地凡大小共七十八國或云百濟是一國焉¶
大者萬餘户小者數千家各在山海間地各方四千餘¶
里東以西海為限皆古之辰國也馬韓最大共立其種¶
為王辰韓耆老自言秦之亡人避苦役適韓韓割東界¶
地與之有城栅其言語有𩔖秦人由是或謂之秦韓其¶
<pb:KR2k0004_WYG_172-14b>¶
王常用馬韓人作之代相係襲辰韓不得自立為王明¶
其流移之人故也其俗名國為邦弓為弧賊為冦行酒¶
為行觴相呼為徒諸小别邑各有渠帥大者名臣智次¶
有儉側次有樊濊次有殺奚次有邑借皆其官名人文¶
身步戰兵仗與馬韓同弁韓與辰韓雜居城郭衣服皆¶
同言語風俗祀神有異施䆴皆在户西初朝鮮王準為¶
衛滿所破乃將其衆餘數千人走入海攻馬韓破之自¶
立為韓王準後滅絶馬韓人復自立為辰王後漢光武¶
<pb:KR2k0004_WYG_172-15a>¶
時韓人廉斯人蘇馬諟等詣樂浪貢獻帝封蘇馬諟為¶
漢亷斯邑君使屬樂浪郡靈帝末韓滅並盛郡縣不能¶
制百姓苦亂多流逃亡入韓者建安中公孫康分屯有¶
有鹽二縣以南荒地為帯方郡因遣公孫模張敞収遺¶
民伐韓濊舊民稍出自後倭韓遂屬帯方郡魏明帝初¶
遣帯方太守劉昕樂浪太守鮮于嗣越海定二郡部従¶
事呉林以樂浪本統韓國分割辰韓八國以屬樂浪晉¶
武帝咸寕中馬韓主來朝自後無聞按三韓尋為百濟¶
<pb:KR2k0004_WYG_172-15b>¶
新羅所併¶
¶
　　四至¶
¶
　　馬韓在西五十有四國其北與樂浪接南與倭接辰¶
韓在東十有二國其北與濊貊接弁韓在辰韓之南¶
與倭接¶
¶
　　土俗物産¶
¶
　　馬韓人知田蠶作綿布出大栗如梨有細尾長五尺¶
邑落雜居亦無城郭作土室形如冢開户在上不知¶
<pb:KR2k0004_WYG_172-16a>¶
跪拜無長幼男女之别少紀綱國邑雖有主帥不能¶
相制御其𦵏有棺無槨不知騎乗牛馬不貴金寳錦¶
罽唯重瓔珠以綴衣為飾及懸頸垂耳大率皆魁頭¶
露髻布袍草履其人勇壮少年有築室作力者輒以¶
繩貫卷皮以杖捶繩懽呼為健終日力作不以為痛¶
苦用弓楯矛櫓雖有鬭争攻戰而貴相屈服俗信鬼¶
神嘗以五月耕種畢祭鬼神晝夜飲㑹羣聚歌舞舞¶
輒數十人相隨踏地為節十月農工畢亦復如之諸¶
<pb:KR2k0004_WYG_172-16b>¶
國邑各以一人主祭祭天地號天君又立蘇塗有似¶
浮屠建大木以懸鼓鈴事鬼神其南界近倭亦有文¶
身者又有州胡在馬韓之海西大島上其人差短小¶
語言不與韓同其被服如鮮卑衣韋衣有上無下好¶
養牛豕乗船往來貨市韓中辰韓其地肥美宜五榖¶
知蠶桑作練布乗駕牛馬嫁娶以禮其俗男女有别¶
以大鳥羽送死其意欲使死者神魂飛揚也國出鐵¶
韓濊倭皆從取之凡諸市易者皆用鐵如中國用錢¶
<pb:KR2k0004_WYG_172-17a>¶
刀又以供給二郡俗喜歌舞飲酒鼓瑟瑟形似筑彈¶
之有音曲¶
¶
¶
¶
¶
¶
¶
<pb:KR2k0004_WYG_172-17b>¶
¶
¶
¶
¶
¶
¶
¶
¶
　　太平寰宇記卷一百七十二下¶
¶
