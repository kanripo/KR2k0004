# -*- mode: mandoku-view -*-
#+TITLE: 太平寰宇記
#+DATE: 2019-03-29 20:51:36.759260
#+PROPERTY: ID KR2k0004
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 137
<pb:KR2k0004_WYG_137-1a>¶
　　欽定四庫全書¶
¶
　　太平寰宇記卷一百三十七¶
¶
　　宋　樂史　撰¶
¶
　　山南西道五¶
¶
　　開州¶
¶
　　開州盛山郡今理開江鄉秦漢之代為巴郡朐䏰縣後¶
漢建安二年分胊䏰西北界今州南二里置漢豐縣屬¶
固陵郡蜀先主改固陵為巴東郡厯晉宋齊以來並屬¶
<pb:KR2k0004_WYG_137-1b>¶
巴東郡後魏初得其地於今達州新寜縣理立開州領¶
東闗三岡開江馬鐙四郡與州同理後周天和元年又¶
于漢豐縣理置周安郡四年自東闗郡城移開州于今理¶
今州西九十里濁水北故州城是也領東安東闗三江¶
開江四郡其周安郡領西流一縣其年以東闗三江二¶
郡屬之通州五年改開江郡為江㑹郡建德五年省江¶
㑹郡入周安郡隋開皇三年又罷周安萬安郡以萬安¶
永寜二縣廢周安郡之西流新浦二縣共四縣屬開州¶
<pb:KR2k0004_WYG_137-2a>¶
十八年改永寕為盛山縣大業二年廢開州義寕二年¶
扵盛山縣置萬州仍割巴東郡之新浦通州郡之萬安¶
西流三縣來屬武徳元年改為開州領四縣貞觀初省¶
西流入盛山天寳元年改為盛山郡乾元元年復為開¶
州¶
¶
　　元領縣三¶
¶
　　開江　萬嵗　新浦¶
¶
　　州境¶
¶
<pb:KR2k0004_WYG_137-2b>¶
　　東西一百八十八里　南北一百二十二里¶
¶
　　四至八到¶
¶
　　東至䕫州雲安縣龍日驛一百九十里從驛路至䕫¶
州二百二十里　北至東亰二千七百一十里　北¶
至西亰二千七百九十里若從江陵水路陸路相兼¶
至洛陽二千六百八十里　北取通洋兩州路至長¶
安一千四百三十里　南至萬州小路一百六十里¶
大路二百里　西至逹州四百九十里　東北至萬¶
<pb:KR2k0004_WYG_137-3a>¶
州梁山縣一百五十三里　西北至達州石皷縣一¶
百二十八里　東北至姚州界二百八里　東南至¶
達州石皷縣一百二十八里¶
¶
　　户¶
¶
　　唐開元户五千六百六十皇朝户主三千六百八十¶
六客七千八百五十九¶
¶
　　風俗¶
¶
　　巴之風俗皆重田神春則刻木䖍祈冬則用牲解賽¶
<pb:KR2k0004_WYG_137-3b>¶
邪巫擊鼓以為淫祀男女皆唱竹枝歌¶
¶
　　姓氏(闕)¶
¶
　　人物無¶
¶
　　土産¶
¶
　　貢車前子　蠟　柑子¶
¶
　　開江縣本漢胊䏰縣地蜀先主建安二十一年扵今縣¶
南二里置漢豐縣以漢土豐盛為名至後周武帝改漢¶
豐為永寜縣隋開皇中改永寜為盛山縣唐武徳元年¶
<pb:KR2k0004_WYG_137-4a>¶
移於今理廣德元年又改為開江縣　神仙山在縣東¶
清江水東四里古老相傳昔有仙人衣朱衣乗白馬登¶
此山本道以聞天寳二載敕置壇號神仙宫　盛山在¶
州西北三里山上有宿雲亭隠月岫流盃渠琵琶臺繡¶
衣石¶
¶
　　萬嵗縣東北四十里元六鄉亦朐䏰縣之地蜀為漢豐¶
之地宋武帝又於此分置巴渠縣屬巴東郡後周天和¶
元年分巴東郡置萬安郡改巴渠為萬嵗縣取縣北有¶
<pb:KR2k0004_WYG_137-4b>¶
萬嵗谷為名隋開皇三年罷郡以縣屬開州大業二年¶
廢州以縣屬萬安郡唐武德元年郡廢以縣屬開州二¶
年自縣北三十里故城移於今所寳厯中節度使裴度¶
奏廢之以其地併入開江尋又置　朝閣山自開達二¶
州界南入當縣　石塔山自開達二州界入當縣界¶
與䕫州接界山下有一泉分為三道一入䕫州一入¶
當州一入達州　石門山在縣東北十里　　熊耳¶
山在州東北下入扶城水南至䕫州界　清水源出縣¶
<pb:KR2k0004_WYG_137-5a>¶
東北石塔山西南流經石門山又西南流經巴渠縣城¶
東又西南流經縣東二里又西南入開江縣界　鹽泉¶
在縣二十餘里平地¶
¶
　　新浦縣西南九十里元四鄉亦朐䏰之地蜀為漢豐縣¶
地宋武帝永初中分漢豐縣於今縣西北七里置新浦¶
縣屬巴東郡後魏恭帝三年於縣置開江郡領新津一¶
縣周武天和五年改開江郡為江㑹郡建德五年郡廢¶
以屬周安郡隋開皇三年罷郡以縣屬開州大業二年¶
<pb:KR2k0004_WYG_137-5b>¶
廢開州改屬信州今䕫州七年自縣西北故城移于今理¶
　鯉城山在縣西四十里四崖懸絶　常渠水一名白¶
浦水西自新寜縣界流入東流經鯉城山又東經縣理¶
南三里又東流入開江縣界　墊江水源自縣高梁山¶
東北流于縣南入常渠水¶
¶
　　達州¶
¶
　　達州通川郡今理通川縣土地與金州同春秋戰國並¶
為巴子之國秦并天下為巴郡漢為宕渠縣之東境後¶
<pb:KR2k0004_WYG_137-6a>¶
漢和帝分宕渠郡蕭齊又屬巴渠郡梁大同二年于宣¶
漢縣置萬州以州界内有地萬餘頃因以數名之領開¶
巴新寧夀陽巴中五郡後魏廢帝二年開拓山南¶
改宣漢為石城縣析置新南縣又于東闗縣置并州仍¶
并東闗為宣漢縣其年又以萬州居四達之路改為通¶
州周武天和元年通州領郡不改建德五年又割開州¶
所領東闗三岡二郡來屬州領郡七隋開皇三年罷郡¶
廢開巴郡之石城縣廢新寜郡之三岡縣廢臨清郡之¶
<pb:KR2k0004_WYG_137-6b>¶
石鼓縣廢三巴郡之東鄉縣並屬通州五年又以廢甘¶
州之宣漢縣來屬大業三年罷州為郡領通州三岡石¶
皷東鄉宣漢西流萬世七縣唐武德元年改為州領通¶
川宣漢三岡石皷東鄉五縣以宣漢屬南并州二年置¶
新寜思來二縣三年以東鄉屬南并州又為通州領通¶
川三岡石鼓新寜思來五縣八年以廢南石州之東鄉¶
縣來屬貞觀元年以廢南并州之宣漢來屬又省思來¶
入通川其年廢萬州以永穆來屬貞觀五年廢都督府¶
<pb:KR2k0004_WYG_137-7a>¶
天寳元年改通川郡乾元元年復為通州宋乾德二年¶
改為達州其州枕江右有土居十萬水居三千戸¶
¶
　　元領縣九　今七¶
¶
　　通川　永穆　石皷　新寜　巴渠　三岡　東鄉¶
二縣廢¶
¶
　　閬英(入石皷)宣漢(入東鄉)¶
¶
　　場一¶
¶
　　宣漢井場¶
¶
<pb:KR2k0004_WYG_137-7b>¶
　　州境¶
¶
　　東西一千四百三十里　南北六百二十里¶
¶
　　四至八到¶
¶
　　東北至東京三千二百九十里　東北至西亰取開¶
州下水經三峽出江陵至襄鄧汝等州陸路共二千¶
八百九十里　東北取洋州駱谷路至長安一千五¶
百七十里取利州驛路二千五百里　東至䕫房等¶
州界計一千二百八十里　西至渠州界四百一十¶
<pb:KR2k0004_WYG_137-8a>¶
五里　東南至開州二百七十五里　西南至渠州¶
六百里水路二百五十里　東北至金州一千一百¶
一十里　西北至巴蓬等州界二百里　西南至金¶
州一千一百一十里¶
¶
　　户¶
¶
　　唐開元户四萬七百四十二皇朝户主二千六百六¶
十客一萬三百三十一¶
¶
　　風俗¶
¶
<pb:KR2k0004_WYG_137-8b>¶
　　與開州同¶
¶
　　姓氏¶
¶
　　闕¶
¶
　　人物無¶
¶
　　土産¶
¶
　　挺子白膠香貢　白藥子　蜜　蠟¶
¶
　　段氏蜀記云通開二州産鹽漆之利¶
¶
　　通川縣舊二十四鄉今十五鄉本漢宕渠縣于此置宣漢¶
<pb:KR2k0004_WYG_137-9a>¶
縣後魏廢帝二年開拓山南改宣漢為石城隋開皇十¶
八年又改為通川縣以地帶四達故曰通川宋帝立郡¶
於此　鼓嘯山在州東北一百二十里　東闗水東北¶
自石鼓縣界流入經縣南一百六十西南流入三岡縣¶
界　鳯凰山在縣西北五里山形象鳯翅掩映州城俗¶
呼為鳯凰山　石城山在縣西五里山四面絶崖西有¶
一路上山頂俗謂之石城山¶
¶
　　永穆縣西北七十五里舊十八鄉今七鄉本漢宕渠縣¶
<pb:KR2k0004_WYG_137-9b>¶
地後漢為宣漢縣地梁大同中分宣漢縣地置萬榮郡¶
於此兼立永康縣以屬焉即今縣也後周保定初於此¶
置萬州隋開皇二年廢萬州三年又廢郡以永康縣屬¶
巴州十八年改永康縣為永穆縣唐武德二年於縣理¶
再置萬州貞觀元年州廢以永穆屬通州　龍驤山在¶
縣東南三里　北水自巴川歸仁縣界流入經縣南一¶
百步流入三岡縣界　七盤山在縣東三十一里　龍¶
女山在縣東三十里　鼔樓山在縣東三十一里¶
<pb:KR2k0004_WYG_137-10a>¶
石鼓縣東六十里舊四鄉今二鄉本漢宕渠縣地後漢¶
為宣漢縣地後魏恭帝三年於此立遷州領臨清一郡¶
尋於郡置石皷縣因石鼓山為名隋開皇二年廢州三¶
年罷郡併臨清縣亦歸石鼓縣以𨽻通州寳厯七年廢¶
大中元年再置宋乾德五年併閬英縣入　大石在縣¶
東五十里大江次號為石皷　龍基山在縣南八十里¶
　巴渠江在縣南四十步流入通州界　廢閬英縣在¶
州北一百二十里縣本天寳九年太守韋虚受奏于應¶
<pb:KR2k0004_WYG_137-10b>¶
水南一里置閬英縣以縣南五里閬英山為名　四白¶
山在故縣西北四十里¶
¶
　　新寧縣州東一百七十五里漢四鄉宋二鄉在兩漢其¶
地與宣漢縣同西魏廢帝二年於此置開州領東闗郡¶
郡領巴渠新寧二縣後周天和四年移開州于蜀水北¶
唐貞觀八年自今縣西七十里移魏所置新寧縣于廢¶
開州城其城俗謂之賔城即今縣理是也　三角山在¶
縣東北八十里有南江水源出此山西南流遶縣三里¶
<pb:KR2k0004_WYG_137-11a>¶
後屈曲西北流遶至通川縣東七里注東闗水　鼓¶
嘯山在縣西南六十里　大崩山在縣南六十里其山¶
高大望見開州新浦縣梁山軍　東闗故郡城在今縣¶
西北五十里故新寕城在縣西北十里後魏恭帝二年¶
於此立縣隋開皇三年廢唐武德二年又置後遷于寳¶
城¶
¶
　　巴渠縣州南二百三十里舊四鄉今三鄉在兩漢與宣¶
漢縣地同梁大同中所置以境在巴州宕渠内故為巴¶
<pb:KR2k0004_WYG_137-11b>¶
渠縣焉隋初廢唐永泰元年又析石皷縣之四鄉地置¶
在東闗水北五十步此縣是當夷獠之邉界其民俗聚¶
㑹則擊皷踏木牙唱竹枝歌為樂　文字山在縣西三¶
十里又有文字溪　長秀山在縣北二十里　懸布山¶
在縣東四里　萬户溪在縣東八十里自開州萬歲縣¶
界北流來合縣溉江水又有成熟溪亦自開州萬歲縣¶
來合文字溪¶
¶
　　三岡縣西南四十里舊九鄉今四鄉在兩漢與宣漢縣¶
<pb:KR2k0004_WYG_137-12a>¶
地同梁大同二年于此置新安郡兼立三岡縣因邑界¶
山有三隴為名後魏廢帝二年改新安為新寧郡隋開¶
皇三年罷郡以縣屬通州寳厯七年山南節度裴度奏¶
廢後以人户多廢縣不便大中五年又置　東闗水經¶
縣南一百步又西流合北水　三岡水南自流江縣來¶
北流經縣東十里合東闗水龍壁山在縣東三十里¶
王樓山在縣東三十三里　龍盤山在縣東北二十里¶
東鄉縣東北一百七十里舊四鄉今十鄉在兩漢其地¶
<pb:KR2k0004_WYG_137-12b>¶
與宣漢縣同按四夷述云梁于今縣西界置新安縣不¶
詳理所西魏恭帝二年分新安縣于益遷下蒲兩水間¶
置石州即今縣是也又於州理置巴渠郡周武天和四¶
年廢石州及巴渠郡仍于故州城置三巴郡領東鄉下¶
蒲二縣隋開皇三年罷郡仍廢下蒲縣入東鄉縣以𨽻¶
通州唐武德三年於此置南石州又置下蒲昌樂二縣¶
以屬之八年又廢南石州及昌樂下蒲二縣其年仍移¶
東鄉縣治於今縣東一里安養故城皇朝乾德五年割¶
<pb:KR2k0004_WYG_137-13a>¶
宣漢縣入焉　石作鼻山在縣東五里　琵琶山在縣¶
東北二里　鳯凰山在縣東北六十里　綾羅山在縣¶
北八十里　益遷水在縣東北三十步從金州來流入¶
石鼔縣界　下符江在縣西一百步從洋州界入　廢¶
宣漢縣在州北一百七十里本漢宕渠縣地後漢分為¶
宣漢縣後魏廢帝二年于今縣東一百五十里梁所置¶
南晉郡西百步置并州仍自州移理宣漢縣於南晉郡¶
北二百里今無遺趾按并州領南晉郡郡領東闗宣漢¶
<pb:KR2k0004_WYG_137-13b>¶
二縣理東闗周改南晉郡為和鬯郡又省郡及東闗入¶
宣漢縣開皇三年罷郡以縣屬并州五年自并州北二¶
百里移宣漢縣理於東闗故城是也尋又廢并州以縣¶
屬通州唐武德元年又置南并州及東闗縣三年移并¶
州理新安廢鎮城貞觀元年又省南并州及東闗縣仍¶
自南晉故城移宣漢縣於宣漢廢鎮城即今縣是也皇¶
朝乾德五年併入東鄉縣　建平山在故縣東三百里¶
東闗水出焉西南流入縣一百五十里下石鼓縣界¶
<pb:KR2k0004_WYG_137-14a>¶
宣漢井埸在東州一百二十里無鄉里管二百户地名¶
長腰鹹源出大江龍骨石窟中湧出灘名羊門兩面山¶
崖峻峭鹹源出扵山下遂煎成鹽其塲風俗男女不耕¶
蠶貨賣用雜物代錢祖稱白虎死𦵏不選墳墓設齋不¶
以亡辰雖三年晦朔不饗習性礦硬語無實詞皆風土¶
之使然　平波山在場東北四十四里其山髙大¶
¶
¶
<pb:KR2k0004_WYG_137-14b>¶
¶
¶
¶
¶
¶
¶
¶
¶
　　太平寰宇記卷一百三十七¶
¶
