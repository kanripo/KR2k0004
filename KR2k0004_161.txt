# -*- mode: mandoku-view -*-
#+TITLE: 太平寰宇記
#+DATE: 2019-03-29 20:51:36.935289
#+PROPERTY: ID KR2k0004
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 161
<pb:KR2k0004_WYG_161-1a>¶
　　欽定四庫全書¶
¶
　　太平寰宇記卷一百六十一¶
¶
　　宋　樂史　撰¶
¶
　　嶺南道五¶
¶
　　賀州¶
¶
　　賀州臨賀郡今理臨賀縣禹貢荆州之域春秋時通為¶
越地七國時為楚地秦始皇三十年置南海郡即其地¶
也秦末趙佗王南越其地屬焉漢武元鼎六年平南郡¶
<pb:KR2k0004_WYG_161-1b>¶
置蒼梧郡屬交趾交州今州郡蒼梧郡之臨賀縣吳黄¶
武五年割蒼梧郡封陽臨賀馮乘冨川蕩山桂嶺等六¶
縣為臨賀郡陳因之隋平陳置賀州煬帝復為臨賀郡¶
唐武德四年平蕭銑復置賀州天寳元年改為臨賀郡¶
乾元元年復為賀州¶
¶
　　元領縣六　　今三¶
¶
　　臨賀　富川　桂嶺¶
¶
　　三縣廢¶
¶
<pb:KR2k0004_WYG_161-2a>¶
　　蕩山入臨賀　封陽入臨賀　馮乗入富川¶
¶
　　州境¶
¶
　　東西三百三十里　　南北五百七十里¶
¶
　　四至八到¶
¶
　　東北至東京三千一百六十里　西北至西京三千¶
五百七十二里　西北至長安四千一百九十二里¶
　東至連州三百六十六里　南至封州三百六十一¶
里　西至韶州龍平縣三百六里　北至道州三百¶
<pb:KR2k0004_WYG_161-2b>¶
四十五里　東南至廣州八百七十五里　西南至¶
梧州四百一十二里　西北至桂州五百六十里¶
東北至永州隔山嶺無路¶
¶
　　户¶
¶
　　唐開元户四千五百皇朝户主四千六百九十七客¶
一千七百六十二¶
¶
　　風俗¶
¶
　　俗重鬼嘗以雞骨卜漢書云越巫以雞骨卜有草名¶
<pb:KR2k0004_WYG_161-3a>¶
冠脫高一丈葉如荷而莖中有瓤又俗多搆木為巢¶
以避瘴氣豪渠皆鳴金鼎食所居謂之柵節㑹則鳴¶
銅鼓大者廣一丈小者三四尺好吹匏笙俚人削筋¶
竹為箭以葉羽之名曰圭黎¶
¶
　　姓氏¶
¶
　　(闕)¶
¶
　　人物¶
¶
　　(闕)¶
¶
<pb:KR2k0004_WYG_161-3b>¶
　　土産¶
¶
　　黎母汁二缾開寶四年準宣㫖進　蚺&KR0620;膽貢　千¶
金藤葉　白蠟　山鍾乳有五穴　五茄穴在臨賀¶
縣　靡蕪穴　白鵞穴　秦穴　震雷穴在富川縣¶
　大障山都貴源出觜&KR1010;夷人取血以解毒　龍鳯¶
化鮫簟(新貢)¶
¶
　　臨賀縣舊五鄉今二鄉本漢縣因縣置郡以邑内臨水¶
賀水為縣名皇朝開寶四年廢賀山封陽二縣并寶¶
<pb:KR2k0004_WYG_161-4a>¶
城場爲縣屬　臯亭屯按荆州記云臯亭屯有青石方¶
三丈許石上有磨刀斧跡春夏明净有新磨處秋冬漸¶
生苔穢傳云是雷公磨霹&KR0430;　大竹盛𢎞之荆州記云¶
臨賀山中有二竹大數十圍有磐石徑四五丈方正青¶
滑如彈碁局兩竹屈垂拂掃石上絶無塵穢未至數十¶
里聞風吹如笙簫之音　巢竹土地有巢竹叢如大㦸¶
堅中俚人以爲矛　篣竹有毒人以爲觚刺虎中之則¶
死　幽山在縣西四十里南按蒼梧北通道州山中有¶
<pb:KR2k0004_WYG_161-4b>¶
古度木實大如珠結成後數日化蟲飛去　臨水源出¶
馮乘縣西北靈山下南流至縣界　溫泉去縣東北四¶
十五里源出劣山下半巖石壁中出泉三道一道水熱¶
一道水冷一道水温其泉石各有眼五十歩作二舍引¶
流熱泉治瘡痍並西流入錫溪　錫溪水在縣東北四¶
十五里源出錫山其水冷清人久飲則損腰脚今土人¶
多患跛躃　廢蕩山縣在州西一百七十里隋大業二¶
年廢臨賀郡置綏越縣屬治安郡續又改綏越縣爲蕩¶
<pb:KR2k0004_WYG_161-5a>¶
山縣因界内有蕩山為名皇朝廢入臨賀縣爲招賢¶
鄉　早山在縣南四十里髙一千餘丈周圍三百餘里¶
其山春前花卉競發朝陽早見俗呼為早山　蕩山¶
祥山二山孤峙並無連亘　祥溪水出於祥山　廢封¶
陽縣在州南一百四十里漢&KR0199;縣屬蒼梧郡即在封水¶
之陽因為縣名皇朝廢入臨賀郡爲信都鄉　長林山¶
在東北三十五里髙五百丈周廽七百里山多橄㰖樹¶
似訶黎勒食之甘脆　龍水封陽有隄陂龍水百丈尋¶
<pb:KR2k0004_WYG_161-5b>¶
大魚自擲登此門化為龍不過者曝腮㸃額　廢寳城¶
場古劣下場改名寳城場出白蠟二萬九千觔今併入¶
臨寳縣爲溫泉鄉也¶
¶
　　富川縣西北一百里元二鄉今三鄉輿地志云漢&KR0199;縣¶
屬蒼梧郡吳黄武五年改為臨賀縣郡有冨水因為縣¶
名皇朝割乘馮縣入縣額　富水在縣西四十里源¶
出浮盖山下南流入冨州思懃縣其水灌注田疇居人¶
豐贍因名冨水　廢馮乘縣在州北一百二十里漢&KR0199;¶
<pb:KR2k0004_WYG_161-6a>¶
縣屬蒼梧郡隋大業二年隸零陵郡皇甫謐云舜塟蒼¶
梧九疑山在馮乘縣東與道州營道縣接境皇朝廢¶
入富川縣　秦山在縣北三十里髙二千餘丈南接富¶
川北連道州吳孫權未立時此山夜忽聞有雷聲因聞¶
六洞南北可數十里水出其中有皷石石池石壇　仙¶
溪水在縣南十里源出靈山此溪石上多菖蒲傳云仙¶
人所種飲此水者獲長壽¶
¶
　　桂嶺縣東北八十二里依&KR0199;二鄉輿地志云隋開皇九¶
<pb:KR2k0004_WYG_161-6b>¶
年東萊公王景巡撫分興安為二縣西為桂嶺屬臨賀¶
郡桂嶺山在縣東北一百五里髙三千餘丈東接連州¶
北連道州山有桂竹桂木　越王渡在縣南二十七里¶
賀水邊有水石平正長一丈有履跡各長九寸相傳爲¶
越王渡按荆州記云賀水邊石上有石櫛石履俗云昔¶
越王渡水脱履墮櫛於此二物今猶見在　歌山馮乘¶
有老人少不㛰宦善於謳歌聞者流涕及病將死隣人¶
送到此老人歌以送之餘聲滿谷數日不絶　蕪城池¶
<pb:KR2k0004_WYG_161-7a>¶
湟中頗出珠玉寳器即尉陀拒防之所　棃狸狸之品¶
𩔖也　有囊狸卵生大如狗　屯狸黄狸長五六尺其¶
聲自號一曰鷄狸　狎狸能縁木食果子色黄　雷狸¶
聲自號色黄蒼　掘螺狸口尖能取螺食　狗狸狀如¶
狗尾大如斗在草中吠人　通額狸黄黒色而首白如¶
脂從鼻上通額中入頭上　豨狸如狸　嚶狸色青黄¶
聲嚶嚶聞數里一體自爲雌雄而牝牡自給其香如麝¶
　自歌山下皆郡内之事也¶
¶
<pb:KR2k0004_WYG_161-7b>¶
　　髙州¶
¶
　　髙州髙梁郡今理電白縣秦以前土地與康郡同二漢¶
屬合浦郡吳置髙凉郡又立髙興郡晉亦如之其后悉¶
併於髙凉齊亦爲髙凉郡兼置髙州隋平陳郡廢而州¶
存煬帝初州廢屬髙凉永熈二郡地唐武德初復置髙¶
州貞觀二十三年分西平杜陵置恩州髙州移治良德¶
縣天寳元年改爲良梁郡乾元元年復爲髙州按投荒¶
録云髙凉郡土厚而山環遶髙而稍凉故以爲名　大¶
<pb:KR2k0004_WYG_161-8a>¶
厯十一年以良徳縣原險狹不通舟楫移舟於電白縣¶
皇朝開寶五年併良徳保定二縣入電白縣仍廢潘州¶
以潘之南　潘水二縣併入茂名縣來屬¶
¶
　　元領縣三　今一¶
¶
　　電白¶
¶
　　二縣廢¶
¶
　　良徳　保定已上併入電白¶
¶
　　廢潘州元領縣三　　今一¶
¶
<pb:KR2k0004_WYG_161-8b>¶
　　茂名¶
¶
　　二縣廢¶
¶
　　南巴　潘水　已上併入茂名¶
¶
　　州境¶
¶
　　東西二百四十里　南北一百六十里¶
¶
　　四至八到¶
¶
　　北至東京二百六十里　北至西京五千五百二十¶
里　西北至長安六千二百六十二里　東至廣州¶
<pb:KR2k0004_WYG_161-9a>¶
一千二百里　西至竇州九十里　南至化州三百¶
四十里　北至廢瀧州一百七十里　東北至春州¶
三百四十里　西南至化州一百五十里　西北至¶
竇州一百里　西南至廢潘州八十五里¶
¶
　　户¶
¶
　　高州唐開元户五千八百五十二廢潘州天寶户四¶
千三百皇朝兩州合為兩縣管户主二千四百九十¶
四¶
¶
<pb:KR2k0004_WYG_161-9b>¶
　　風俗¶
¶
　　其俗生時布衣不充死則盡財殯送父子别業兄弟¶
異財無故帶刀持矛執劍相侵則鳴舂堂鳩集子弟¶
和則殺牛市則二日一合¶
¶
　　姓氏¶
¶
　　(闕)¶
¶
¶
　　人物¶
¶
<pb:KR2k0004_WYG_161-10a>¶
　　唐髙力士潘州人爲驃騎大將軍封齊國公¶
¶
　　土産¶
¶
　　髙州果下牛髙二尺　&KR1411;馬牛尾　蚺蛇膽貢¶
孔雀　髙良薑　益智子¶
¶
　　電白縣元四鄉今三鄉梁置電白郡隋改為縣　廢良¶
德縣在&KR0199;州西北三十七里漢合浦縣地屬合浦郡吳¶
置髙凉郡宋齊不改　廢保定縣在&KR0199;州東二百二十¶
五里舊保安縣唐至德二年改為保定已上二縣皇朝¶
<pb:KR2k0004_WYG_161-10b>¶
併入電白縣　茶山南越志湞陽縣北五里有茶山山¶
有熱泉源自沸湧卉服竄之不解王化荒居昔有俚䜿¶
牧牛於埜一牛歘隨而䑛之舉體白净如洗屑也旬日¶
而殞其牛竟為人殺而噉之者百許人一日俱變而成¶
獸吼喚驚懼各走入山初尚有衣裳形未甚異時知還¶
家後性狀稍改遂不復歸由是郡黨相逐連城為患今¶
&KR1236;如猩猩而小於獸或能化為人形隨化爲獸謂之&KR1236;¶
卽此𩔖也　帽澇山在廢良德縣界北至州三十九里¶
<pb:KR2k0004_WYG_161-11a>¶
當亢陽山有雲如帽卽雨山下卽帽澇水出焉　海南¶
越志平定縣界有巨海鳴波浩蕩出&KR1411;馬似馬而牛尾¶
一角水犀似牛魚似龍一曰龍鯉又云宋康郡化隆郡¶
縣海髙多珠鱉狀如肺有四眼六脚而吐珠又有文魮¶
及鹿魚文魮烏頭尾鳴如罄而生玉　射狼山在良德¶
縣界去州十里　射潤山　甘逺山在保寰縣界去州¶
二百二十里兩山相對雲雨連接以潤為名　頼岡在¶
電白縣界去州二十里　波浪山在良德縣界去州七¶
<pb:KR2k0004_WYG_161-11b>¶
十里岡壠如浪古老相傳海味漂成　射合岡在保寧¶
縣界去州二十六里　帽澇水出帽澇山下　衞韋水¶
在良德縣界　進田水在良德縣界　快蛇水在保寧¶
縣界　海水在保寧縣界南一十里接恩州　馮家村¶
馮盎卽此界人也　洗氏墓髙凉人乳長七尺¶
¶
　　茂名縣西南八十五里&KR0199;五鄉今三鄉古西甌駱越地¶
秦屬桂林郡漢為合浦郡地隋置定州縣唐武德四年¶
平嶺表於縣置南巖州后改為潘州仍改為茂名縣以¶
<pb:KR2k0004_WYG_161-12a>¶
道士潘茂姓名爲縣也梁開平元年改為越裳縣後唐¶
同光初復&KR0199;皇朝開寳五年廢潘州以本州南巴潘¶
水二縣併入茂名割屬髙州　廢潘州本南潘郡治茂¶
名縣秦屬象郡二漢屬合浦郡唐武德四年置南巖州¶
領南昌定川陸川恩城溫水巖州六縣治南昌縣貞觀¶
六年移理定川八年改爲潘州仍廢恩城縣天寳元年¶
改為南潘縣乾元元年復為潘州按嶺表記潘州因道¶
士潘茂昇仙遂以姓名為郡縣之稱　潘山在縣東三¶
<pb:KR2k0004_WYG_161-12b>¶
十里其山昔有道士潘茂於此錬丹昇仙乃以為山名¶
　仙山在縣西南二百歩隔水亦潘茂錬丹之地今有¶
昇眞觀　霧嶺岡在縣南五里其山下有湖水方廣二¶
里天寳二年因大風雨湖中忽涌出小洲至今生草木¶
　思乾井在縣東一里潘眞人錬丹之水味甚美香煎¶
茶試之與渚水異力士表取其水歸朝　髙力士宅墓¶
在縣東一百里隋廢縣唐武德五年取縣東南巴山為¶
名　廢潘水縣唐武德五年分置以縣界水爲名　浮¶
<pb:KR2k0004_WYG_161-13a>¶
山其山髙七百尺堯時洪水泛溢此山獨浮人居山上¶
得免墊溺人呼為浮山　馮盎墓在舊縣東南十五里¶
有碑云馮君之墓　毛山在舊縣之東二十里古老相¶
傳昔有毛女隱此　𤣥宗聖容郡按郡即故右武衛大¶
將軍髙力士舊鄉郡有驃騎館相傳皆因力士之名開¶
元中詔天下鑄聖像郡皆一而潘獨二力士以其本鄉¶
故自鑄其一也¶
¶
<pb:KR2k0004_WYG_161-13b>¶
¶
¶
¶
¶
¶
¶
¶
¶
　　太平寰宇記卷一百六十一¶
¶
