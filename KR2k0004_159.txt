# -*- mode: mandoku-view -*-
#+TITLE: 太平寰宇記
#+DATE: 2019-03-29 20:51:38.682621
#+PROPERTY: ID KR2k0004
#+PROPERTY: BASEEDITION WYG
#+PROPERTY: WITNESS master    
#+PROPERTY: JUAN 159
<pb:KR2k0004_WYG_159-1a>¶
　　欽定四庫全書¶
¶
　　太平寰宇記卷一百五十九¶
¶
　　宋　樂史　撰¶
¶
　　嶺南道三¶
¶
　　韶州¶
¶
　　韶州始興郡今理曲江縣禹貢揚州之域春秋戰國時¶
皆楚地秦屬南海郡二漢屬桂陽郡吳甘露元年於此¶
置始興郡晉因之宋明帝改為廣興郡齊髙祖復為始¶
<pb:KR2k0004_WYG_159-1b>¶
興宋元帝於郡理置東衡州隋開皇九年平陳改東衡¶
州為韶州以州北八十里韶石為名仍省始興郡十一¶
年廢韶州以縣屬廣州十二年自南海移廣州理廢韶¶
州仁夀元年改廣州為番州復還治南海縣曲江縣復¶
屬番州三年以番州為南海郡唐武徳四年平蕭銑重¶
置番州嶺曲江始興樂昌臨瀧良化五縣貞觀元年改¶
為韶州仍割洭州之翁源來屬八年廢臨瀧良化二縣¶
天寳元年改為始興郡乾元元年為韶州廣州偽乾祐¶
<pb:KR2k0004_WYG_159-2a>¶
二年割鎮昌始興二縣置雄州¶
¶
　　元領縣六　今三¶
¶
　　曲江　樂昌　翁源¶
¶
　　一縣廢¶
¶
　　仁化入樂昌¶
¶
　　二縣割出¶
¶
　　滇昌　始興入南雄州¶
¶
　　州境¶
¶
<pb:KR2k0004_WYG_159-2b>¶
　　東西二百八十五里　南北二百九十五里¶
¶
　　四至入到¶
¶
　　東北至東京二千九百四十里　西北至西京取栁¶
州路四千一百四十里　西南至長安取彬州路四¶
千九百三十二里　東至須陽嶺與南雄州始興縣¶
分界　南至廣州水陸相兼五百三十里　西至連¶
州山路險峻五百里　北至當州崑崙鎮與義郴縣¶
分界　東南至當州玉湖鎮與英州湞陽縣分界¶
<pb:KR2k0004_WYG_159-3a>¶
西南至當州黄土嶺與英州舍光縣分界　西北至¶
郴州四百一十里　東北至䖍州五百五十里¶
¶
　　户¶
¶
　　唐開元户二萬一千皇朝户主九千二百客九百五¶
十四¶
¶
　　風俗¶
¶
　　與廣州同¶
¶
　　姓氏¶
¶
<pb:KR2k0004_WYG_159-3b>¶
　　(闕)¶
¶
　　人物¶
¶
　　張九齡韶州曲江人相唐元宗¶
¶
　　土産¶
¶
　　蕉布　竹布　石斛　甲香　水馬　鮫魚皮¶
髯蛇蛇多髯故也¶
¶
　　曲江縣漢舊縣以湞水曲江為名后漢于此置始興縣¶
本桂陽之南郡吳甘露元年于此置縣并郡　錢石山¶
<pb:KR2k0004_WYG_159-4a>¶
按湘川記云曲江東有錢石山其狀四方有若䑓其石¶
三面壁立上有碎石如錢故謂之錢石山　斜階山斜¶
階水出焉　桂山多蘭桂有越嶺　玊山山下有廟曽¶
有人得玊瑛于此有銀山白石山越王山又有浮山有¶
地躡一處則百餘步地動　玉山俗名越王山二千石¶
初到皆致䖍祠水旱祈請多有應焉　逃石一名靈山¶
本在桂陽汝城縣因夜雷電之變忽然亡之後商人逰¶
此識而驚曰此石逃來　林水源處時有紅光狀如驚¶
<pb:KR2k0004_WYG_159-4b>¶
電夜舒也雲水源有湯泉沸湧每至霜雪其上蒸氣髙¶
數丈生物投之俄而熟矣泉有細赤魚出逰莫有獲者¶
　臨水源其山重疊傍有石室前磐石上羅列十甕悉¶
貯銀餅山行者取之輒昏迷失路昔縣人封驅之奴與¶
伴𩔖採樵遂竊銀二餅其伴止之而奴不從行未數里¶
為大蛇所螫餘人怖懾殆而獲全其夜驅夢神語曰君¶
奴不謹盜銀二餅即以顯戮因驚悟竦悸即尋奴則奴¶
死銀存有徐道覆在郡聞此甚貪而慢之負其氣謂必¶
<pb:KR2k0004_WYG_159-5a>¶
可致因率徒入山欲鳴鼓攻之塗未造半忽震雷烈風¶
衆咸懾反走自兹迄今莫敢取　曲江以湞水廻曲因¶
以名之　靈鷲山在縣北六十里有一寺曰虎市山晉¶
義熈中有天竺僧居之而虎乃循峻嶺一旦林叢鮮茂¶
始興記靈鷲山䑓殿宏麗面象巧妙嶺南佛寺此為最¶
也　韶石郡國志云韶州科斗勞水間有韶石兩石相¶
峙相去一里大小畧均有似雙闕永和二年有飛仙衣¶
冠分逰二石上昔舜逰登此石奏韶樂因以名之　芙¶
<pb:KR2k0004_WYG_159-5b>¶
蓉岡郡國志云岡之半有石室伏洞深不可測漢末道¶
士康容得仙于此　目嶺水水巖間有石穴如人眼極¶
大瞳子黒白分明故曰目嶺　盧水此水合武水處甚¶
險名曰新瀧有太守周昉廟即始開此瀧者行放鷄散¶
米以祈福忌著濕衣入廟　皇潭潭側有舜祠昔為舜¶
逰之處　聖鼓灘舟人以篙撞即有瘧疾　張九齡宅¶
基址在州西二里書堂在州南二十五里在上白石内¶
石室臨近大江¶
¶
<pb:KR2k0004_WYG_159-6a>¶
　　樂昌縣西北一百四十里今依舊九鄉梁武帝分曲江¶
縣置梁化郡縣隋開皇十八年改樂昌縣唐貞觀元年¶
以屬韶州縣南臨武水溪當彬州往韶州馹　昌山拾¶
遺志云縣東有山名昌山有石平廣數十步上多竹木¶
交映每至佳節為士庶嬉逰之所時呼為樂石今取山¶
為縣名　藍豪山秦山在邑界　廢仁化縣在州北一¶
百一十里本唐垂拱四年分曲江縣置南臨㑹湞水又¶
按郡國志仁化縣有錦石溪里人績竹為布皇朝開¶
<pb:KR2k0004_WYG_159-6b>¶
寳六年併入樂昌縣　三風亭五渡水皆邑界之古跡也¶
翁源縣東南三百八十里舊本四鄉梁承聖末廣州刺¶
史蕭渤分湞陽縣地置按縣南湞水又西南與翁水合¶
又西入湞陽縣界陳於此置清逺郡隋平陳郡廢利山¶
一名甲子山　靈池山池中有石人或藏或見鬚眉皓¶
然自號老翁人居此源皆享夀考因名翁水故曰翁源¶
¶
　　端州¶
¶
　　端州髙要郡今理高要縣秦屬南海郡兩漢及晉並屬¶
<pb:KR2k0004_WYG_159-7a>¶
蒼梧郡宋齊梁並屬南海郡陳置髙要郡隋平陳郡廢¶
置端州取界内端溪為名煬帝初州廢置信安郡唐武¶
徳五年置端州領髙要郡樂城銅陵平興博林五縣其¶
年以樂城屬康陵州銅陵屬春州七年置清泰縣貞觀¶
十三年省博林清泰二縣天寳元年改為髙要郡乾元¶
元年復為端州¶
¶
　　元領縣二　　今一¶
¶
　　髙要¶
¶
<pb:KR2k0004_WYG_159-7b>¶
　　一縣廢¶
¶
　　平興入高安¶
¶
　　州境¶
¶
　　東西一百五十七里　南北一百四十三里¶
¶
　　四至八到¶
¶
　　東北至東京五千三百里　西北至西京五千三百¶
里　西北取韶桞路至長安六千一十里　東至廣¶
州二百四十里　西水路至康州一百九十六里¶
<pb:KR2k0004_WYG_159-8a>¶
南至廣州信安縣一百七十五里　北七里至北山¶
其山重叠中無百姓山北即是廣州四㑹縣界　東¶
南水路至廣州新㑹縣三百八十里　西南至新州¶
一百八十一里　西北至康州四百三十里　東北¶
至廣州四㑹縣一百八十里¶
¶
　　户¶
¶
　　唐開元户九千五百皇朝管户主二百二十三客六¶
百二¶
¶
<pb:KR2k0004_WYG_159-8b>¶
　　風俗¶
¶
　　有夷夏人織蕉布竹紵麻都落等布以自給¶
¶
　　姓氏¶
¶
　　(闕)¶
¶
　　人物¶
¶
　　(闕)¶
¶
　　土産¶
¶
　　有厨榆子江東謂之山棗葉似梅九月熟有果子似¶
<pb:KR2k0004_WYG_159-9a>¶
荔枝及似胡桃多錦鳥鮫魚出石硯¶
¶
　　髙要縣舊九鄉今八鄉漢舊縣屬蒼梧郡宋齊屬南海¶
郡陳置髙要郡隋置端州于此　廢平興縣在縣東南¶
八十里本漢髙要縣地宋元嘉十二年置平興縣唐武¶
徳七年分置清泰貞觀十三年省清泰入皇朝開寳¶
五年入髙要縣　爛柯山在縣東三十六里一名斧柯¶
山在硤石南郡國志云昔有道士王質負斧入山採桐¶
為琴遇赤松與安期先生碁而斧柯爛　奢山在縣南¶
<pb:KR2k0004_WYG_159-9b>¶
九十里上有砂夷人語訛為奢山有南栗此石山有厨¶
榆又多錦鳥鮫魚又有元鈎鳥即休鶹鳥也鳴則雨期¶
斯湏至　嵩䑓在縣北五里南越志云髙要有石室自¶
生風煙南北二門狀如人巧意者以為神仙之下都因¶
名為嵩䑓山中多石鷰北海李邕有記鎸石存焉　端¶
溪山吳録云端州有端溪石山有五色香水　髙要峽¶
南越志云郡東有零羊峽一曰髙要峽山髙百丈江廣¶
一里華翠之樹四時菁蒨　新江在州之南五里有水¶
<pb:KR2k0004_WYG_159-10a>¶
入于灕江甚浚急土人曰新江以其源出于新州東南¶
山谷閒泝洄而上三日至新州為新興郡之故地度州¶
治所北端直上可十餘里新州按西南道九州當海中¶
立州之咽㗋雖驛路傍海西去人皆憚海波多不由傳¶
舍雖公行亦自便陸路去直達於海濱不復通舟檝州¶
郭邑甚㣲然為西南道尤好郡也　鵠奔亭干寳搜神¶
記云漢九江何敞為交趾刺史行部至蒼梧髙要縣暮¶
宿鵠奔亭夜未半有一女子從樓下呼曰明使君妾寃¶
<pb:KR2k0004_WYG_159-10b>¶
人也湏臾至敞所卧床下跪曰妾本廣信縣修理人早¶
失父母單無兄弟嫁為同縣施氏妻薄命夫先死有雜繒¶
賃牛車一乗載致富一人妾不能自振欲之旁縣賣繒¶
賃牛車一乗載繒妾乗車致富執轡至此亭外時日暮¶
行人漸絶不敢復進因止此致富暴得腹痛妾之亭長¶
舍乞漿火而亭長龔夀操戈戰來至車傍刺脇下立死¶
而又刺致富亦死夀掘樓下舎埋妾在下婢在上取財¶
物而去殺牛燒車車扛及妾骨貯在亭東井中妾寃死¶
<pb:KR2k0004_WYG_159-11a>¶
痛感皇天無所告訴故來自歸于明使君敞曰欲發出¶
汝何以為驗女子曰妾上下著白衣青絲履皆未朽也¶
妾姓蘇名娥願以骸骨歸死夫敞及令史捕夀考問具¶
伏敞表夀殺人于常律不至族然夀為惡隠宻經年王¶
法所不容治令鬼神自訴千戴無一請皆斬之以明鬼¶
神以助隂教初掘時有雙鵠奔其亭故曰鵠奔亭　騰¶
豻嶺南越志云髙要縣有騰豻飛&KR1702;山翠騰豻沐猴之¶
𩔖也頭正方髪長尺餘色𩔖犬似人髪甞覆靣欲有所¶
<pb:KR2k0004_WYG_159-11b>¶
視輒揺頭兩手披開之&KR1702;有肉翼如蝙蝠狸頭䑕目一¶
曰鼯䑕亦名江牙且飛且産子便随母而飛其鳴如人呌¶
常食火煙至聚落則為災也¶
¶
　　循州¶
¶
　　循州海豐郡今理龍川縣春秋時為百越之地戰國屬¶
楚二漢則南海郡地晉亦然宋屬南海東官永平三郡¶
地齊因之隋平陳置循州煬帝初州廢置龍川郡唐武¶
徳五年改為循州總管府管循潮二州循州領歸善河¶
<pb:KR2k0004_WYG_159-12a>¶
源博羅興寧海豐羅陽省龍川入歸善石城入河源齊¶
昌入興寧海豐羅陽省二年廢都督府天寳元年改為¶
海豐郡乾元元年復為循州唐末劉鋹割據偽號乾寧¶
元年分歸善博羅海豐河源四縣為湞州今只領龍川¶
興寧二縣¶
¶
　　元領縣六　　今二¶
¶
　　龍川　　興寧¶
¶
　　四縣割出¶
¶
<pb:KR2k0004_WYG_159-12b>¶
　　歸善　博羅　海豐　河源已上四縣入湞州¶
¶
　　州境¶
¶
　　東西一百五十里　南北二百五十里¶
¶
　　四至八到¶
¶
　　北至東京約五千六百里西北至西京約五千四百¶
五十里　西北至長安約六千四百里　東至梅州二¶
百六十里　西至英州七百八十里　南至䖍州約一¶
千一百四十七里　南至(闕)　東南至潮州七百五十¶
<pb:KR2k0004_WYG_159-13a>¶
里　西南至湞州六百七十五里　東北至汀州約¶
七百里　西北至韶州九百里¶
¶
　　户¶
¶
　　唐開元户一萬二千皇朝户領二户主六千一百一¶
十五客二千二百二十四¶
¶
　　風俗¶
¶
　　織竹為布人多獠蠻婦市男子坐家¶
¶
　　姓氏¶
¶
<pb:KR2k0004_WYG_159-13b>¶
　　(闕)¶
¶
¶
　　人物¶
¶
　　(闕)¶
¶
　　土産¶
¶
　　大小甲香　五色籐香　鮫魚皮　羽則五距碧雞¶
鉞鳥　鸚鵡　果則荔枝　龍圎¶
¶
　　龍川縣元二鄉舊雷鄉縣廣南劉龔偽號乾亨六年改¶
<pb:KR2k0004_WYG_159-14a>¶
為龍川縣仍移州就縣古趙佗城西接螯山南臨利水¶
　嶅山在縣西北五里　龍川江舊名浰溪自䖍州安¶
逺縣流至縣界¶
¶
　　興寧縣東一百里二鄉漢龍川縣地晉元興中置興寧¶
縣治平源偽漢劉龔移于舊縣西六十里地名長樂即¶
今理　左别溪在縣西北從龍川縣來　右别溪在縣¶
東六十里二水流至潮州入海　丞相嶺在州西四十¶
里循廣二州分水嶺也唐大厯中宰相常衮除潮州途¶
<pb:KR2k0004_WYG_159-14b>¶
經此嶺土人呼為丞相嶺也¶
¶
¶
¶
¶
¶
¶
¶
　　太平寰宇記卷一百五十九¶
¶
