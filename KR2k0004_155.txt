# -*- mode: mandoku-view -*-
#+TITLE: 太平寰宇記
#+DATE: 2019-03-29 20:51:38.648209
#+PROPERTY: ID KR2k0004
#+PROPERTY: BASEEDITION WYG
#+PROPERTY: WITNESS master    
#+PROPERTY: JUAN 155
<pb:KR2k0004_WYG_155-1a>¶
　　欽定四庫全書¶
¶
　　太平寰宇記卷一百五十五¶
¶
　　宋　樂史　撰¶
¶
　　隴右道六¶
¶
　　岷州¶
¶
　　岷州温樂郡今理温樂縣禹貢雍州之域六國時為秦¶
地至始皇初置三十六郡此即隴西郡之臨洮縣地按¶
秦築長城起臨洮郡長城在今州西二十里起崆峒其¶
<pb:KR2k0004_WYG_155-1b>¶
山傍洮水而東是知秦之臨洮在此矣秦末至二漢迄¶
晉魏並為隴西郡地至後魏大統十年於此置同和¶
郡及岷州以南有岷山因以為名隋文帝初廢郡復為¶
州至煬帝初州廢并其地入臨洮郡唐武徳初復為岷¶
州置總管府管岷巖洮疊旭五州七年加督芳州九年¶
又督文武扶三州貞觀元年督岷巖洮旭四州六年督¶
橋意二州十二年廢都督府神龍元年廢當夷縣天寶¶
元年改為和政郡乾元元年復為岷州¶
¶
<pb:KR2k0004_WYG_155-2a>¶
　　元領縣四¶
¶
　　温樂　祐川　和政　當夷¶
¶
　　州境¶
¶
　　東西一百六十里　南北三百六十七里¶
¶
　　四至八到¶
¶
　　東北至東京二千六百四十里　東北至西¶
京二千二百二十里　東北至長安一千三¶
百七十八里　東至渭州三百里　南至¶
<pb:KR2k0004_WYG_155-2b>¶
巖州二百五十里　西至洮州一百七十¶
六里　北至蘭州狄道縣五百三十四里¶
　東南至巖州良恭縣一百一十三里　西¶
南至洮州一百七十六里　西北至河州¶
大夏縣三百六十三里　東北至渭州二百¶
五十四里¶
¶
　　户¶
¶
　　唐天寶户四千三百二十五¶
¶
<pb:KR2k0004_WYG_155-3a>¶
　　風俗¶
¶
　　貴於婦人¶
¶
　　人物無¶
¶
　　土産¶
¶
　　麝香　龍鬚席¶
¶
　　温樂縣六鄉本秦之臨洮縣漢書地理志屬隴西郡後¶
魏大統中置同和郡仍改臨洮縣為温樂縣隋復改為¶
臨洮唐武徳初改為温樂神龍元年廢當夷入　岷山¶
<pb:KR2k0004_WYG_155-3b>¶
在縣南一里山黒無樹木其西有天女神洮水經其下¶
即夏禹見長人受黒玉書處　崆峒山在縣西二十里¶
步和川羌人謂之天泉　長城在縣南一里䝉恬所築¶
祐川縣東北七十里元四鄉本後周之基城縣眀帝武成¶
元年置屬洮城郡唐先天元年改為祜川縣避元宗名也¶
和政縣東北三十里元四鄉本後周之洮城郡保定元年¶
置和政縣隋初廢郡縣屬岷州　金通山在縣南一里¶
　索西故城後漢眀帝時金城隴西羌反於臨洮道嶮¶
<pb:KR2k0004_WYG_155-4a>¶
車騎不得方輓騎將軍馬防設奇兵破之因築此城以¶
屯戍軍士在今縣東亦名臨洮東城亦謂之赤城¶
廢當夷縣周武城元年更修置今通戍其城即吐谷渾¶
所築唐貞觀二年置當夷縣於此縣額尋廢¶
¶
　　廓州¶
¶
　　廓州海索郡今理廣威縣禹貢雍州之域自春秋至漢¶
初亦西羌地漢宣帝時諸羌數背叛使後將軍趙充國¶
屯隴西羈縻之諸羌不敢動按後漢段熲傳延熹二年¶
<pb:KR2k0004_WYG_155-4b>¶
燒當燒何當煎勒姐等八種羌寇隴西金塞熲追討南¶
渡河大破之至永康元年諸羌復反熲又追及大破之¶
西羌於是弭定建安中分金城置西平郡此地即西平¶
南界前涼以其地為湟河郡後又為羌所陷按周地圖¶
記云湟河郡後魏太平真君十六年置洮河郡屬鄯州¶
至後周建徳五年西逐吐谷渾又得河南地置廓州取¶
廓清之義為名隋開皇初廢郡為州至煬帝廢州以其¶
地屬澆河郡唐武徳二年置廓州天寶元年改為寧塞¶
<pb:KR2k0004_WYG_155-5a>¶
郡乾元元年復為廓州¶
¶
　　元領縣三¶
¶
　　廣威　達化　米川¶
¶
　　州境¶
¶
　　東西三百九十四里　南北四百九十里¶
¶
　　四至八到¶
¶
　　東南至東京四千三百二十里　東南至西¶
京三千九百里　東南至長安二千四百¶
<pb:KR2k0004_WYG_155-5b>¶
十里　東南至鄯州龍支縣二百九十里¶
東至宣威軍守捉使二百九十里　西至¶
積石軍一百八十里　北至鄯州一百八¶
十里　東南至河州鳳林縣二百八十里¶
　西至積石軍一百六十里　西至鄯州鄯¶
城縣二百八十里　東北至鄯州龍支縣¶
三百九十里¶
¶
　　户¶
¶
<pb:KR2k0004_WYG_155-6a>¶
　　唐天寶領縣三户二百六十一¶
¶
　　風俗¶
¶
　　與鄯州同¶
¶
　　姓氏(闕)¶
¶
　　人物無¶
¶
　　土產¶
¶
　　□金¶
¶
　　廣威縣二鄉本後魏之石城縣也周地圖云後魏景明¶
<pb:KR2k0004_WYG_155-6b>¶
三年置石城縣廢帝二年因縣内化隆谷改為化隆屬¶
湟河郡唐先天元年改為化城避諱故也天寶初改為¶
廣威縣　拔延山隋大業五年煬帝西伐吐谷渾經此¶
山校獵改名摶獸山¶
¶
　　達化縣西三十里二鄉本後周之達化縣周建徳五年¶
於此置達化郡并達化縣以屬焉後郡廢縣屬廓州¶
連雲山賀蘭山皆邑界之山也　黃河經邑界　澆河¶
城亦謂之故廓城在縣西一百二十里古老傳云趙充¶
<pb:KR2k0004_WYG_155-7a>¶
國所築或云吐谷渾舊城晉永寧拜吐谷渾主阿豹為¶
安西將軍澆城公即理此地也酈元注水經云河水東¶
經澆河故城北有二城東西犄角　故洪齊鎮城後周¶
武帝逐吐谷渾出後築在今縣正西二百七十里以為¶
羌界¶
¶
　　米川縣東一百里二鄉本漢枹罕縣地屬金城郡唐貞¶
觀五年於此置米州及米川縣因米川水為名十年罷¶
米州以縣屬河州今又屬廓州也小米川水源出縣東¶
<pb:KR2k0004_WYG_155-7b>¶
南小米川地北流入海也¶
¶
　　疊州¶
¶
　　疊州合川郡今理合川縣禹貢梁州之域歴代為諸羌¶
保據後周建徳六年西逐諸戎始有其地因置恒香郡¶
尋改為疊州盖取其地多山重疊以名郡也隋初廢州¶
以其地并𨽻同昌郡大業末陷入吐蕃唐武徳二年復¶
置疊州以其地領合川樂川疊川三縣五年又置安化¶
和二縣以處黨項尋廢貞觀二年省疊川樂川縣十三¶
<pb:KR2k0004_WYG_155-8a>¶
年置都督府督疊岷洮巖津序壹柘嶂玉蓋立橋等州¶
永徽元年罷都督上元元年吐蕃入寇密恭丹嶺二縣¶
殺掠並盡於是廢二縣神龍元年廢芳州為常芳縣來¶
屬天寶元年改為合川郡乾元元年復為疊州¶
¶
　　元領縣二¶
¶
　　合川常芳¶
¶
　　州境¶
¶
　　東西二百六十五里　南北一百二十九里¶
¶
<pb:KR2k0004_WYG_155-8b>¶
　　四至八到¶
¶
　　東至東京二千九百八十里　東至西京二¶
千五百六十里　東至長安一千七百里¶
東南至沿江至巖州二百五十里　南至吐¶
蕃界三十里　北至黃河上黨項序州二百八¶
十里　北至洮州一百八十里　東南至扶州¶
三百九十里　西北至吐蕃七十里　又去故¶
芳城一百五十里　西至吐蕃界七十里　東¶
<pb:KR2k0004_WYG_155-9a>¶
北至岷州四百里¶
¶
　　户¶
¶
　　唐天寶領縣二户一千二百七十五¶
¶
　　風俗¶
¶
　　與松州近蕃界¶
¶
　　姓氏(闕)¶
¶
　　人物無¶
¶
　　土產¶
¶
<pb:KR2k0004_WYG_155-9b>¶
　　麝香　羊　馬¶
¶
　　合川縣六鄉後周武成中於此置合川縣以大江所合¶
為名屬西強郡隋開皇三年移治文城戍　石鏡山在¶
縣西北四十五里其山有石明瑩皎潔照之無不&KR0640;見¶
其形體故謂之石鏡山山下又有銅窟隋開皇中於此¶
置監鼓鑄刀焉¶
¶
　　常芳縣東南一百二十里四鄉其地後魏所得尋又為¶
吐谷渾所據後周武成元年西逐諸羌遂統有其地乃¶
<pb:KR2k0004_WYG_155-10a>¶
於三交口築城置甘松防又為三川縣以𨽻恒香郡至¶
建徳元年改三川為常芳縣仍立芳州以邑𨽻焉取其¶
地多甘松芳草為名隋初廢州而縣存唐武徳二年又¶
置州於常樂城内為理貞觀三年又移松州於芳州城¶
即常樂城也神龍元年廢芳州為常芳縣仍𨽻疊州又¶
按真元十道圖云疊巖武城四州自分十道後並屬隴¶
右道自上元(闕)年後蕃戎疊巖城武四州並置在白江¶
之側　白江即古羌之水其江南流至利州益昌縣嘉¶
<pb:KR2k0004_WYG_155-10b>¶
陵江合其成州在益昌嘉陵之東馬池嶺之南據山川¶
形勢其五州並立合屬山南道因是而定¶
¶
　　宕州¶
¶
　　宕州懷道郡今理懷道縣禹貢梁州之域周省梁入雍¶
州又為雍州之境秦漢魏晉諸羌處之後魏招撫四夷¶
統有其地後魏書梁彌忽者宕昌羌也其先常為羌豪¶
祖勒自稱宕昌王彌忽世祖表求内附世祖嘉之拜彌¶
忽為宕昌王其後遂相傳襲稱藩於魏因封其地為宕¶
<pb:KR2k0004_WYG_155-11a>¶
昌蕃周置巖昌國武帝改為州按隋圖經集記云周天¶
和元年改為蕃置為宕州隋為宕昌郡唐武徳元年置¶
宕州領懷道良恭和戎三縣貞觀三年省和戎入懷道¶
天寶元年改為懷道郡乾元元年復為宕州¶
¶
　　元領縣二¶
¶
　　懷道　良恭¶
¶
　　州境¶
¶
　　東西三百六十五里　南北四百二十九里¶
¶
<pb:KR2k0004_WYG_155-11b>¶
　　四至八到¶
¶
　　東北至東京二千六百七十里　東北至西京二千¶
三百四十里　東北至長安一千四百七十里東¶
北至武州二百七十五里　東至扶州四百一十里¶
　西至疊州二百五十里　北至岷州二百四十里¶
東南至武州二百五十里　西南至扶州二百五十¶
里　東北至成州上祿縣界三百二十里　西北至¶
岷州二百五十里¶
¶
<pb:KR2k0004_WYG_155-12a>¶
　　户¶
¶
　　唐天寶户一千一百九十¶
¶
　　風俗¶
¶
　　大𩔖隴右語雜羌人¶
¶
　　人物無¶
¶
　　土產¶
¶
　　□金　散麝香¶
¶
　　懷道縣四鄉後周天和元年置唐貞觀元年移於此立¶
<pb:KR2k0004_WYG_155-12b>¶
郡¶
¶
　　良恭縣北二百里二鄉本漢陽宕縣後周天和五年置¶
宕昌郡隋開皇三年屬宕州十八年改為良恭縣也¶
¶
¶
¶
¶
¶
　　太平寰宇記卷一百五十五¶
¶
