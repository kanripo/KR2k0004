# -*- mode: mandoku-view -*-
#+TITLE: 太平寰宇記
#+DATE: 2019-03-29 20:51:37.319117
#+PROPERTY: ID KR2k0004
#+PROPERTY: BASEEDITION WYG
#+PROPERTY: WITNESS master    
#+PROPERTY: JUAN 1
<pb:KR2k0004_WYG_001-1a>¶
　　欽定四庫全書¶
¶
　　太平寰宇記卷一¶
¶
　　宋　樂史　撰¶
¶
　　河南道一¶
¶
　　開封府一¶
¶
　　開封府今理開封浚儀二縣禹貢為兖豫二州之域星¶
分房宿在春秋時為鄭地戰國時為魏都史記云魏惠¶
王自安邑徙都大梁即今西面浚儀縣故城是也後秦¶
<pb:KR2k0004_WYG_001-1b>¶
始皇二十二年攻魏因引河水灌城而㧞之即以為三¶
川地漢祖起沛酈生説曰陳留為天下衝四通五達之¶
郊無名山大川之阻即謂此地也後定天下為陳留郡之¶
浚儀縣至文帝封皇子武為梁王都大梁後以其地卑¶
濕東徙睢陽即今宋州也晉武改為陳留國東魏孝靜¶
帝廢國為梁州分為陳留開封二郡北齊廢開封郡併¶
入陳留郡至後周改梁州為汴州以城臨汴水因以為¶
名隋初州如故大業初州廢又為郡二年廢郡以其地¶
<pb:KR2k0004_WYG_001-2a>¶
併入榮陽潁川濟隂東萊等四郡有通濟渠即煬帝所¶
開以通江淮漕運經中而過唐武徳四年平王世充置¶
汴州總管府管汴洧杞陳四州領浚儀新里小黄開封¶
封邱等五縣七年改為都督府廢開封小黄新里三縣¶
入浚儀縣復廢杞州之雍邱陳留營州之中牟洧州之¶
尉氏來屬龍朔二年以中牟𨽻鄭州延和元年復置開¶
封縣天寶元年改汴州為陳留郡乾元四年復為汴州¶
建中築羅城梁開平元年升為東京置開封府後唐同¶
<pb:KR2k0004_WYG_001-2b>¶
光元年復為汴州以宣武軍為額晉天福三年又升為¶
東京置開封府漢周至今並因之¶
¶
　　元領縣六　今十六¶
¶
　　開封　浚儀　封邱　陳留　尉氏　雍邱　襄邑¶
(宋州割到)　考城(曹州割到)　武陽(鄭州割到)　中牟(鄭州割到)　太康¶
(陳州割到)　長垣(渭州割到)　酸棗(滑州割到)　扶溝(許州割到)　鄢陵¶
(許州割到)　東明(新置)¶
¶
　　府境¶
¶
<pb:KR2k0004_WYG_001-3a>¶
　　東西三百里　南北三百五十里¶
¶
　　四至八到¶
¶
　　西至西京四百二十里　西至長安一千二百五十¶
里　東至宋州三百里　西至鄭州一百四十里¶
南至蔡州五百里　北至滑州二百二十里　南至¶
宋州三百一十八里　又東南至陳州三百一十里¶
　西南至許州二百十五里　東北至曹州二百二¶
十里　西北至孟州三百五十里¶
¶
<pb:KR2k0004_WYG_001-3b>¶
　　户¶
¶
　　唐開元領縣六户八萬二千一百皇朝管縣一十六¶
户主九萬一千二百三十二客八萬八千三百九十¶
九¶
¶
　　風俗¶
¶
　　漢書河南之氣厥性安舒今汴地渉鄭衛之境梁魏¶
之墟人多髦俊好儒術雜以遊豫有魏公子之遺風¶
難動以非易感以義¶
¶
<pb:KR2k0004_WYG_001-4a>¶
　　姓氏¶
¶
　　陳留郡五姓　防　謝　何　虞　蔡¶
¶
　　人物¶
¶
　　陳平楊武户牗鄉人　酈其食　申屠蟠　蔡邕陳¶
留人　邊韶　百里嵩　潘最　毛玠陳留平坵人¶
　典韋　元瑀尉氏人子籍　江偉　江式　唐劉¶
仁軏尉氏人與子姓三人並授上柱國州黨榮之號¶
所居為樂城鄉三柱里¶
¶
<pb:KR2k0004_WYG_001-4b>¶
　　土産¶
¶
　　絹　綿　谷子　麻黄　酸棗¶
¶
　　開封縣舊二十鄉今八鄉八坊本漢縣屬河南郡今縣¶
河五十里開封古城是漢理所後魏天平元年於此置¶
開封郡高齊天保七年郡與縣俱廢隋開皇六年復置¶
屬鄭州唐武徳四年自鄭州來屬貞觀元年併入浚儀¶
延和元年又折浚儀於州城内别置今縣管東界　逢¶
澤在縣東北十四里今名蓬池史記秦孝公二十年使¶
<pb:KR2k0004_WYG_001-5a>¶
公子少管率師㑹諸侯逢澤又謂衛國之岸地唐天寶¶
六年改為福源池　夷門史記大梁有十二門有曰夷¶
門隠士侯嬴年七十家貧為夷門門吏魏公子無忌厚¶
遺之不受　吹臺在縣南五里陳留風俗傳縣有蒼頡¶
師曠城其城有列仙吹臺梁孝王亦増築焉朱梁開平¶
二年改繁臺為講武臺此即吹臺也其後有繁氏居其¶
側里人乃以姓呼之　沙海在縣西北十二里戰國䇿¶
云齊欲發卒取周九鼎顔率説曰夫梁之君臣欲得九¶
<pb:KR2k0004_WYG_001-5b>¶
鼎謀於沙海之上為日乆矣即為此也至隋文疏鑿舊¶
迹引汴水注之習舟師以伐陳陳平之後立碑其側以¶
紀功徳焉今無水　蓼堤在縣東北六里高六尺廣四¶
丈梁孝王都大梁以其地卑濕徙睢陽乃築此隄至宋¶
州三百里　蔡水在縣南本梁溝始皇二十二年王賁¶
引水攻大梁是此　通濟渠在縣南二里隋大業元年¶
以汴水迂曲回復稍難自大梁城西鑿渠引汴水入號¶
通濟渠　開封故城在縣西十五里鄭莊公所築陳留¶
<pb:KR2k0004_WYG_001-6a>¶
風俗傳曰阮簡為開封令有刦賊外白甚急　高陽故¶
城　甘城即秦大史甘公所居之地因星文説張耳令¶
背項羽依高祖即於此城　信陵亭在城内臨河當相¶
國寺前即魏公子無忌勝槩之地　琵琶溝在縣南十¶
一里西從中牟縣界流入通濟渠隋煬帝欲幸江都自¶
大梁城西南鑿渠引汴水入即莨宕渠也舊圖經云形¶
似琵琶故名¶
¶
　　倉垣縣在縣東北二十里水經云濟水東經倉垣城輿¶
<pb:KR2k0004_WYG_001-6b>¶
地志曰倉垣城南臨汴水西北有蒼頡墳城有列仙臺¶
¶
　　棘城在縣西南三十里左傳云晉荀呉渉自棘津¶
¶
　　新里縣故城在縣東三十里隋高帝開皇十六年分浚¶
儀縣置因新里為名煬帝大業二年廢唐武徳四年復¶
置貞觀元年又廢　蒼頡墳在縣東北二十里輿地志¶
云蒼頡西北有蒼頡塚　樊於期墓在縣南一十三里¶
史記云樊於期逃秦罪入燕燕荆軻謂曰須君首可以¶
謀秦王於是自殺凾封送秦魏人塟於此　張儀墓在¶
<pb:KR2k0004_WYG_001-7a>¶
縣東北七里史記云儀魏人相秦一十年卒塟於此俗¶
以墳形似硯因名硯子臺以張耳墓南硯臺此謂北硯¶
臺　張耳墓在縣東七里漢書耳大梁人高祖布衣時¶
甞從耳遊後事趙有功受封卒塟於此　蔡伯喈墓在¶
縣東北四十五里後漢書蔡邕字伯喈陳留圉人漢靈¶
帝時坐收廷尉死獄中塟於此　荆軻墓在縣東四十¶
里史記曰軻衛人也遊燕為丹入秦刺秦王不巾而死¶
舊圖經云招魂塟於此¶
¶
<pb:KR2k0004_WYG_001-7b>¶
　　浚儀縣舊二十五鄉今十二鄉八坊漢武帝元年廢新¶
里城而立浚儀屬陳留郡輿地志云夷門之下新里之¶
東浚水之北象而儀之以為邑名後魏以縣𨽻梁州後¶
周改梁州為汴縣亦𨽻焉隋廢汴改屬鄭州唐初置汴¶
州縣復歸焉今居郭内開封故城在即今為理之所也¶
¶
　　寒泉陂在縣西六十里詩云爰有寒泉在浚之下其¶
水冬夏常冷因曰寒泉　酺池在縣西北七里古大梁¶
城梁孝王作　磚硠城在縣西北三十里史記張良報¶
<pb:KR2k0004_WYG_001-8a>¶
韓讐伏處於博浪候秦始皇　古浚儀城二一在縣東¶
三十里一在縣北四里　赤城在縣西南二十五里水¶
經云蒗蕩渠東南逕赤城至浚儀　信陵君墓在縣南一¶
十二里史記魏公子無忌昭王少子安釐王弟為信陵¶
君　侯嬴墓在縣南一十二里史記魏公子無忌謀殺¶
趙詢自刎而死遂塟於此　叚干木死西土魏王遷都¶
之日子孫改塟於此　陸雲祠在縣北二里晉書陸雲¶
甞為浚儀令民為立祠　青邱亦曰元池女娀簡狄浴¶
<pb:KR2k0004_WYG_001-8b>¶
於晉邱之水有元鳥遺卵吞之生契即此水也　鴻池¶
即衛獻公射鴻於此　望京樓城西門樓本無名唐文¶
宗大和二年節度使令狐陶重修因登臨賦詩曰夷門¶
一鎮五經秋未得朝天未免愁因上此樓望京國便名¶
樓作望京樓¶
¶
　　封邱縣北六十里二十鄉今七鄉古封國之地左氏傳¶
謂賜封父之繁弱是也魯國都紀云衛地之延鄉漢高¶
祖與項籍戰敗於翟母免難之處後以延鄉為封邱縣¶
<pb:KR2k0004_WYG_001-9a>¶
翟母即此地也𨽻陳留郡後魏道武帝併入酸棗宣武¶
帝復置隋開皇三年𨽻汴　黒山在縣北三里魏志初¶
平四年春太祖軍甄城荆州牧劉表斷袁術糧道術引¶
軍入陳留屯封邱黒山徐賦佐之　黄池在縣西南七¶
里東南三里按春秋哀公十二年㑹晉侯呉子於黄池¶
呉晉爭長杜預注云陳留封邱縣南有黄亭近濟水¶
¶
　　雲響城在縣南一十里按史記云呉晉率諸侯㑹于黄¶
池莫不雲集響應共築此城因以為名　期城在縣西¶
<pb:KR2k0004_WYG_001-9b>¶
南七里按城冢史記云期城者夏禹理水時所築今呼¶
為簸箕城　廢守節縣在縣西北三里唐武徳三年李¶
勣于酸棗縣置梁州乃分胙城酸棗二縣以屬焉於時¶
柬州未平人思効節縣新創立故以守節為名至四年¶
廢　封邱臺在縣東五里按世本東郡齊國侯伯儵子¶
卒塟此遂於城内作地道　向子墓亦名墓子臺　桐¶
牢亭在縣二里按春秋魯哀公㑹晉侯同盟于蟲牢杜¶
預注云鄭地陳留封邱縣北有桐牢亭襄公十八年傳¶
<pb:KR2k0004_WYG_001-10a>¶
云楚侵鄭東北至於蟲牢而反續漢記云封邱有桐牢¶
亭韋昭曰古蟲牢地也今俗謂之桐涡　朱亥墓在縣¶
西三十里按史記秦攻趙趙求救於魏安釐王遣將晉¶
鄙將兵救趙懼秦不進魏公子無忌使朱亥賫鐵鎚殺¶
晉鄙而統其軍以救趙卒塟於此　翟母墓在縣西南¶
七里按陳留風俗傳云漢高祖與楚項羽戰敗于延鄉¶
有翟母者免其難也　百里嵩墓在縣東七里後漢書¶
嵩字景山陳留封邱人為徐州刺史時旱嵩乃傳車廵¶
<pb:KR2k0004_WYG_001-10b>¶
部所到屬縣膏雨隨車卒塟於此　程徵君墓在縣南¶
四里魏書程仲字孔禮陳留封邱人有志行明帝青龍¶
三年徵不就景初二年正始五年徵又不就晉武帝大¶
始二年卒封元鄉亭侯¶
¶
　　陳留縣東三十五里舊二十五鄉今七鄉本古有莘城¶
國語謂之莘墟史記云鄭桓公反以周衰徙都于留即¶
此地後為陳所并故曰陳留秦始皇二十六年置陳留¶
縣漢為陳留郡縣𨽻焉西晉末郡縣並廢後魏復置隋¶
<pb:KR2k0004_WYG_001-11a>¶
廢唐武徳四年置縣𨽻杞州貞觀元年廢移𨽻汴州其¶
後因之魏書謂四戰之地是也乃漢高祖兵敗母死之¶
地　阿谷水在縣北五十八里家語曰孔子南遊于楚¶
至阿谷之墜使子貢奉觴從女子乞飲即此也　小黄¶
城漢縣名屬陳留故城今在縣東北三十三里亦曰小¶
黄園　昭靈夫人陵廟在縣北三十七里風俗傳曰沛¶
公起兵野戰于黄鄉天下平定乃命使以梓宫招魂幽¶
野有丹蛇在水自灑濯入梓宫其浴處仍有遺髪今廟¶
<pb:KR2k0004_WYG_001-11b>¶
號昭靈焉　睢溝在縣東南五里輿地誌云汴水自榮¶
陽受睢水東至陳留彭城南入泗水經縣界入雍邱界¶
自後開通濟渠此渠廢今無水　漢武帝宫在縣羅城¶
内風俗傳孝武帝元狩元年置行宫今廢為舍　逍遥¶
宫南縣南六里餘隋大業六年置今廢　陳陵在縣北¶
二十里按城冢記云大梁城東三十里汴水北五里有¶
黄柏山陳元方祖父墳二十區有碑存　故莘城在縣¶
東北三十五里古莘國國語湯伐桀桀與韋顧之君等¶
<pb:KR2k0004_WYG_001-12a>¶
拒湯于莘之墟遂戰于鳴條之野　老邱城在縣北四¶
十五里按春秋傳云定公十五年鄭罕達敗宋師於老¶
邱杜預注云老邱宋地　平邱城在縣北九十里陳留¶
風俗傳云邱城衛靈公邑春秋昭公十三年晉㑹諸侯¶
于平邱杜預注云平邱在陳留長垣縣西南　斗城在¶
縣南三十五里按左傳襄公三十年子産塟伯有於斗¶
城杜預註斗城鄭地名　裘氏城在縣南六十里風俗¶
傳云陳留有裘氏鄉城冢記云秦時故縣也　澹臺子¶
<pb:KR2k0004_WYG_001-12b>¶
羽墓在縣南六十里風俗傳子羽塚在陳留縣　張良¶
城在縣東六十里按城冢記云張城漢高祖為張良築¶
亦名張良城良世孫名徳為兖州刺史襲封陳留侯食¶
小黄萬户至煬帝時塟張城西南三百歩今呼為張光¶
墓也¶
¶
　　尉氏縣南一百里原十鄉本春秋鄭大夫尉氏之邑即¶
獄官也魏徙都于梁遂屬魏秦始皇二年置尉氏縣漢¶
以縣𨽻梁國武帝分梁國置陳留郡因屬焉東魏𨽻開¶
<pb:KR2k0004_WYG_001-13a>¶
封郡隋開皇三年罷郡𨽻汴州十六年屬洧州州廢入¶
許唐武徳四年復置洧州貞觀八年州廢復歸汴郡南¶
阮所居之所　三亭岡在縣西南三十里史記秦昭王¶
使謁者王稽於魏夜與范睢言先生待我於三亭之南¶
郡即此岡之南也　長明溝在縣西四十五里源出許¶
州長葛縣界與太溝合流司馬彪郡國志云苑陵縣有¶
白雁陂引瀆南流謂之長明溝　筆溝在縣東北四十¶
里與康溝相合端直如筆　蓬池在縣北五里按述征¶
<pb:KR2k0004_WYG_001-13b>¶
記曰大梁西南九十里尉氏有蓬池阮籍詩云徘徊蓬¶
池上回首望大梁即此是也　向城在縣西南五十里¶
左傳襄公十一年諸侯伐鄭㑹於北林師於向杜預註¶
云向地在頴川長社縣東北　莵氏城在縣西北四十¶
里按左氏傳昭公五年鄭伯勞楚屈生于莵氏杜預注¶
云莵氏鄭地　雞鳴城在縣西南三十里按酈元註水¶
經云魏惠王元年韓懿侯㑹伐魏于皛澤陂比對雞鳴¶
城　故鍾城在縣西北三十五里按續述征記云鍾城¶
<pb:KR2k0004_WYG_001-14a>¶
魏太傅鍾繇故里城南三里有鍾繇碑　蔣城在縣西¶
五十里其城以西半屬新鄭縣界左傳僖二十四年凢¶
符邢茅胙祭周公之𦙍社預注云蔣在弋陽縣　廢苑¶
陵城在縣南四十八里按屬征記成臯東南一百三十¶
里有苑陵城鄭國之所都其城今見在鄭州新鄭縣唐¶
武徳四年綏撫使任環移苑陵縣屬洧州貞觀元年廢¶
¶
　　鄢陵三縣别置大業二年廢　宿蒼舒墓在縣東四¶
十五里按孝子傳云宿蒼舒陳留尉氏人小有至性七¶
<pb:KR2k0004_WYG_001-14b>¶
嵗遭饑荒賣身為奴以供父母後起家為上黨太守¶
杜元凱墓在縣西南五十里晉封當陽縣侯累遷司徒¶
¶
　　阮籍墓在縣東四十五里籍陳留尉氏人即竹林七¶
賢有碑在　阮籍臺在縣東南二十歩籍每追名賢攜¶
酌長嘯登此也¶
¶
　　雍邱縣東八十七里舊二十八鄉今八鄉古雍國黄帝¶
之後姞姓殷湯封夏後于杞周武王克殷封夏後東樓¶
公于杞是為杞國即此地也漢為雍邱縣𨽻陳留郡魏¶
<pb:KR2k0004_WYG_001-15a>¶
為雍邱國封鄄城王植為雍邱王又國廢為縣歸陳留¶
不改後魏於縣置陽夏郡隋開皇三年郡廢為縣至十¶
七年置杞州大業三年州罷唐初復置貞觀元年州廢¶
縣皆歸汴晉避諱改為杞漢初復故　圉城在縣南五¶
十里左傳昭五年晉韓起如楚送女過鄭鄭伯勞諸圉¶
風俗傳云舊陳地苦楚之難修干戈于境以虞其患故¶
曰圉輿地志漢高祖使樊噲下之為縣屬宋州今故城¶
存　外黄城左氏謂惠公敗宋師於黄杜注黄宋邑漢¶
<pb:KR2k0004_WYG_001-15b>¶
縣屬陳留以魏郡有内黄此故加外焉今界内有山號¶
黄柏山故城在今縣東六十里漢書外黄縣即繁陽城¶
六國魏將地趙亷頗攻取之即此也　雍邱故城今縣¶
城是也春秋時杞國城也杞為宋滅城北臨汴河晉永¶
嘉末鎮西將軍祖逖為豫州刺史理於此逖累破石勒¶
軍黄河以南皆為晉土人皆感悦逖卒百姓立祠焉¶
雁亭在縣北四十里左氏傳衛侯伐鄭至鳴雁杜注云¶
在雍邱鳴雁亭也　夏后祠祠中有井能雲雨祈禱甚¶
<pb:KR2k0004_WYG_001-16a>¶
應也　空桑城在縣西二十里按帝王世紀云伊尹生¶
於空桑此是伊尹生處　祺城在縣西北一十八里按¶
陳留王襲封雍邱王表云禹祠原在此城漢光武迎其¶
神移雍邱城内植城於雍邱作宫請遷其神於舊館其¶
讚曰懸仰聖業功濟唐虞㣲君之勲吾其為魚爾雅曰¶
祺者吉祥名　婦姑城在縣東十里按戴延之西征記¶
云梁東百里古有婦人寡居養姑孝謹鄉人義之為築¶
此城故名曰婦姑城後人因訛為婦固城　肥陽城在¶
<pb:KR2k0004_WYG_001-16b>¶
縣東北二十里按城冢記云禹治洪水時在肥澤之陽¶
所築　高陽城在縣西二十九里顓頊高陽氏佐少昊¶
有功受封此邑　范睢墓在縣北六十八里史記睢先¶
事魏中大夫須賈後入秦為相號曰應侯卒塟於此¶
酈食其墓在縣西南二十八里漢書食其陳留高陽人¶
好讀書家貧為里監門賢豪謂之狂生後為齊所殺乃¶
塟於此陳留王集云植獵於高陽之下過食其墳以斗¶
水束藻薦於座讚曰野無巵酒惟兹行潦食無嘉餚宴¶
<pb:KR2k0004_WYG_001-17a>¶
用蘋藻　酈商墓在縣西南二十八里漢酈商食其之¶
弟也陳勝起兵商乃聚少年得數千人屬高祖從征伐¶
有功封曲周侯塟於此　白虎墓王業字子香雍邱人¶
為荆州刺史有恵化卒於枝江有白虎夾柩送歸因此¶
號之今子孫號為白虎王氏¶
¶
¶
¶
<pb:KR2k0004_WYG_001-17b>¶
¶
¶
¶
¶
¶
¶
¶
¶
　　太平寰宇記卷一¶
¶
