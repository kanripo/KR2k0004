# -*- mode: mandoku-view -*-
#+TITLE: 太平寰宇記
#+DATE: 2019-03-29 20:51:38.159393
#+PROPERTY: ID KR2k0004
#+PROPERTY: BASEEDITION WYG
#+PROPERTY: WITNESS master    
#+PROPERTY: JUAN 92
<pb:KR2k0004_WYG_092-1a>¶
　　欽定四庫全書¶
¶
　　太平寰宇記卷九十二¶
¶
　　宋　樂史　撰¶
¶
　　江南東道四¶
¶
　　常州¶
¶
　　常州毗陵郡今理晉陵武進二縣禹貢揚州之域春秋¶
時為吳國内地史記云吳公子季札所居是為延陵之¶
邑後吳為越滅復屬越至戰國時越為楚所滅復屬楚¶
<pb:KR2k0004_WYG_092-1b>¶
故越絶書謂之淹君城秦并為㑹稽郡地漢初如之尋¶
分㑹稽為丹陽郡後漢順帝時分㑹稽置吳郡又分吳¶
郡以西為屯田置典農校尉以主之故三縣為郡之境¶
晉武省校尉以屬毗陵郡其後東海王越太子毗食采¶
毗陵後為石勒所沒元帝命少子哀王冲為嗣因諱毗¶
字改為晉陵郡移居丹徒其後歴宋齊陳因之隋平陳¶
省晉陵郡於蘇州常熟縣置常州州名因縣不改因縣¶
之舊字也煬帝初州廢又為毗陵郡唐武徳三年杜伏威¶
<pb:KR2k0004_WYG_092-2a>¶
歸化置常州領晉陵義興無錫武進四縣六年復䧟輔¶
公祏公祏平復置常州於義興置南興州八年州廢義興來¶
屬省武進入晉陵天寳元年改為晉陵郡乾元元年復為¶
常州¶
¶
　　元領五縣　今四¶
¶
　　晉陵　武進　無錫　宜興¶
¶
　　一縣割出¶
¶
　　江隂建軍¶
¶
<pb:KR2k0004_WYG_092-2b>¶
　　州境¶
¶
　　東西二百里　南北一百六十五里¶
¶
　　四至八到¶
¶
　　西北至東京一千五百六十里　西北至西京一千¶
九百八十里　西北至長安二千八百四十里東¶
至蘇州二百里　正南㣲西至湖州三百三十二里¶
私路三百里　南至宣州五百里　西至潤州一百¶
七十里　北至揚州三百四十六里　東南至蘇州¶
<pb:KR2k0004_WYG_092-3a>¶
二百里　西南至宣州二百里　西北至潤州一百¶
九十六里　東北至蘇州屈曲三百六十一里¶
¶
　　戸¶
¶
　　唐開元户十萬二千六百皇朝户主二萬八千七十一¶
客二萬七千四百八十一¶
¶
　　風俗¶
¶
　　承太伯之高蹤由季子之遺烈蓋英賢之舊壤雜¶
吳夏之語音人性質直黎庶淳讓言地則三吳襟¶
<pb:KR2k0004_WYG_092-3b>¶
帶之邦百越舟車之㑹舉江左之郡者常潤其首¶
焉¶
¶
　　人物¶
¶
　　周處常州義興人王渾平吳登建鄴宫置酒謂吳人¶
曰諸君亡國之餘得毋戚乎周處對曰漢末分崩三¶
國鼎立魏滅於前吳亡於後亡國之戚豈獨一人渾¶
有愧色　顧愷之晉陵無錫人也謝安深重之以為¶
有蒼生来未之有也　周盤龍義興人力戰位至散¶
<pb:KR2k0004_WYG_092-4a>¶
騎常侍齊武戲之曰卿著貂蟬何如兠鍪盤龍曰此¶
貂蟬從兠鍪中生耳　唐劉禕之常州晉陵人高宗¶
朝北門學士相則天以拒制使賜死¶
¶
　　土産¶
¶
　　紅紫綿布　白苧布(出四縣)　緊紗(出武進)¶
¶
　　紫笋茶(出義興)　薯藥(出無錫)¶
¶
　　龍鳯細席(出晉陵無錫二縣)¶
¶
　　晉陵縣舊四十五鄉今一十七鄉春秋時吳之延陵邑¶
<pb:KR2k0004_WYG_092-4b>¶
漢為毗陵縣屬㑹稽晉元帝因避毗字與郡俱改晉陵¶
隋文帝罷郡以縣屬常州　二横山二山相連續並在¶
州東北四十二里　津里出支里山在太湖中南連湖¶
州洞庭山　太湖在州東南一百里當縣義興無錫三¶
縣界青山橋在州北九十步江隂三峯山橋北遥望¶
見故曰青山橋東西湖郡國志晉陵東有太湖大陂¶
陂吏丁初曾沿陂見一青衣少女呼之初懼疾走顧視¶
婦人乃自投陂水中即是一大獺騐其衣乃芰製耳¶
<pb:KR2k0004_WYG_092-5a>¶
季札墓在今縣北七十里申浦西是也¶
¶
　　武進縣去州八十里舊三十四鄉今十三鄉周處風土¶
記云陽羡之邑輿志云吳大帝改丹陽為武進屬毗陵¶
郡吳末併入晉陵縣晉太康二年分丹徒曲阿二邑地¶
立武進縣梁武帝改為蘭陵縣隋文帝廢唐武徳三年¶
又置貞觀元年併入晉陵垂拱二年分割晉陵西三十¶
六鄉又置夫椒山左氏傳云吳王夫差敗越王於夫椒¶
注云太湖中椒山是也　慶亭舖在縣西五十里與丹¶
<pb:KR2k0004_WYG_092-5b>¶
陽縣分界孫權射虎於慶亭傷馬焉孝感瀆去州八¶
十五里王祥臨沂人事後母寓居武進縣尚義鄉母疾¶
思魚祥解衣將剖氷求之怱雙鯉躍出即此瀆也　滆¶
湖在縣西南去州三十里東接官河西連蕪蒲港南通¶
義興縣北通白鶴溪湖内多白魚水路通涇溪出潤州¶
金壇延陵溧陽按圖經昔有滆家將龍卵抱歸遂名此¶
湖至今凡遇烟霧常見蜃樓　白鶴溪在縣西去州三¶
十里¶
¶
<pb:KR2k0004_WYG_092-6a>¶
　　無錫縣東南九十里舊四十鄉今二十七鄉本漢舊¶
縣屬㑹稽郡王莽改曰有錫風土記周武王追崇周¶
章於吳又封章小子斌於無錫昔有讖曰無錫寧天下平¶
有錫兵天下爭故名之吳省屬典農校尉晉太康元年平¶
吳復為縣屬毗陵元帝初改為晉陵郡隋開元九年改晉¶
陵郡為常州廢縣入晉陵十三年復舊大業三年改為毗¶
陵唐復為無錫　九龍山郡志云九龍山亦曰冠龍山¶
古歴山上有春申君祠山西有范蠡城在　御亭驛在州¶
<pb:KR2k0004_WYG_092-6b>¶
東南一百三十八里輿地志云鄉亭在吳縣西六十里吳¶
大帝所立梁庾肩吾詩云鄉亭一囘望風塵千里昏即此¶
也開皇九年置為驛十八年改為御亭驛李襲譽改為望¶
亭驛　顧山在縣西南九十五里山東属蘇州西屬常州¶
安陽山去縣五十一里風土記云周武王封周章少子斌¶
于無錫縣安陽鄉按南徐州記云無錫縣水清越絶書云¶
無錫湖通長洲多魚而甚清陽湖在晉陵無錫兩縣界¶
在州東六十四里東南入太湖三縣中分界　太湖從¶
<pb:KR2k0004_WYG_092-7a>¶
湖州長城縣域歴義興晉陵入當縣界　五湖晉陵無錫¶
兩縣中分湖為界南徐州記云無錫西三十五里有長渠¶
南有五湖向南又有小五湖非周禮所云五湖也　五部¶
湖在縣南七里按南徐州記云五部湖其水濁瀉于此而¶
源白　五瀉水縣北一十四里無錫江隂晉陵三縣界¶
鴨城西去縣二十五里輿地志云鴨城東吳王牧鳧鴨之¶
處即此也太伯城西去縣四十里平地高五丈輿地志¶
云吳築城梅里平墟即此自太伯以下至王僚二十三君¶
<pb:KR2k0004_WYG_092-7b>¶
公子光刺王僚即此城内有太伯宅井及堂基見在　黄¶
城去縣一十二里輿地志云楚考烈王封黄歇為相賜¶
灌北一十三城後以其地邊齊請以為郡更以江東故¶
東吳邑封之今歴山下春申君祠去城三里古道通此¶
黄城　恵山寺在縣東七里一名九隴山梁大同二年¶
三月置張又新煎茶記云陸鴻漸言無錫縣恵山寺石泉¶
水第二　蠡瀆西北去縣五十里范蠡伐吳開此瀆¶
太伯瀆西帶官河連范蠡瀆入蘇州界澱塞年深粗分¶
<pb:KR2k0004_WYG_092-8a>¶
涯岸元和八年刺史孟簡大開漕運長八十七里水旱¶
無虞百姓利之　太伯墓在縣東三十九里冡墓記太¶
伯墓在㑹稽吳縣梅里北聚去城一十里輿地記云宅¶
東九里有皇山太伯𦵏梅里山是也　顧容墓吳志云¶
荆州刺史顧容墓在縣東南十八里今呼為顧墓　琅¶
邪王子陵墓在縣西北二十五里父廞隆安初聚兵討¶
賊兵敗時年十二以不測父之存亡乃布衣蔬食終身¶
不飲酒不行請於人非有朝正不入公門元嘉三年卒¶
<pb:KR2k0004_WYG_092-8b>¶
贈散騎常侍墓在此　王琨墓齊書云琨自吏部郎為¶
廣州刺史年八十三薨墓在縣東北二十五里　膠山¶
在縣東北四十里出薯藥　王僧逹墓宋中書令在膠¶
山南嶺下¶
¶
　　宜興縣西南一百二十里舊三十鄉今一十鄉本秦陽¶
羡縣周處風土記本名荆溪漢永建四年分㑹稽郡置¶
吳郡以陽羡屬焉孫權曽為陽羡縣丞寳鼎元年又分¶
吳郡置吳興郡亦屬焉晉永興元年以土人周玘舉義¶
<pb:KR2k0004_WYG_092-9a>¶
兵平妖賊石氷欲紀其功遂分吳興之西境及丹陽之¶
東界以陽羡臨津國山義鄉永世平陵等六縣為義興¶
郡屬陽州宋明帝泰始四年屬南徐州齊永明二年又¶
屬陽州尋復屬南徐州隋平陳廢義興郡復改陽羡為¶
義興縣省國山臨津義鄉三縣入義興屬常州隋末䧟¶
入賊唐武徳三年杜伏威歸化廢國山義興二縣於義¶
鄉置鵝州七年平輔公祏改鵝州為南興州又置陽羡¶
臨津兩縣八年廢州及陽羡臨津兩縣以義興屬常州¶
<pb:KR2k0004_WYG_092-9b>¶
皇朝改為宜興縣　陽羡古城在今縣南一名蝦虎城¶
　計山郡國志云義興縣計山西一峯名金鵝峯昔有¶
金鵝飛集此峯因以名　真山一名石筏山東連無錫¶
西接江臨渚有石筏長六十步無鱗相傳云始皇所造¶
擬乗之泛海亦曰筏梁　君山在縣南二十里舊名荆¶
南山在荆溪之南風土記漢時縣令袁玘常言死當為¶
神一夕與天神飲醉逆知水旱無病而卒風雨失其柩¶
夜聞荆山有數千人噉聲人往視之棺已成冡因改為¶
<pb:KR2k0004_WYG_092-10a>¶
君山立祠其下山上有池池中有三足鼈六眸龜　國¶
山在縣西南五十里輿地志云本名離里山山有九岑¶
相連一名昇山吳五鳯二年其山墮大石自立高九尺¶
三寸大十三圍三寸歸命後又遣司空董朝太常周處¶
至陽羡封禪為中岳改名國山明年改元為天紀大赦¶
以叶石文石今見存陳暄國山記云土人皆傳碣下埋¶
金銀函玉璧銀龍銅馬之屬孫皓疑有王氣故以此物¶
鎮山東北有兩重石洞土人呼為石室周幽王二十四¶
<pb:KR2k0004_WYG_092-10b>¶
年忽開可容千人又有石柱呼為玉柱其山九斗以有¶
九峯斗峻四面水流注章流　張公山在縣南三十五¶
里山巔空穴到底郭璞注云陽羡有張公山洞中南北¶
二堂古老傳云張道陵居此求仙因有張公之名四面¶
水入圻溪　小心山在縣西南二十五里即君山兩峯¶
也輿地志云金硎承小心山泉硎中沙石色炯炯如金¶
者因此名金泉流水入荆溪　小蘭山在縣東南五十¶
里輿地志云石蘭山斗入太湖五里有兩岸南曰大蘭¶
<pb:KR2k0004_WYG_092-11a>¶
山北曰小蘭山相連二里　童山在縣西南六十里風¶
土記云芳岩即此山又有沸泉山　武花山　新婦山¶
俗立其名相連接入宣州界郡國志云武花山北有新¶
婦山亦不述其由　小岯山在縣西一百里周廻一里¶
在長塘湖内輿地記云水底有石堂上有獸跡水乾乃¶
見北流入圻溪　太湖在縣東四十五里南從湖州長¶
城縣界古以義鄉山為義興界今以董塘嶺為界北入¶
晉陵縣界又入無錫縣界東入蘇州吳縣界禹貢謂之¶
<pb:KR2k0004_WYG_092-11b>¶
震澤周禮謂之具區史記謂之五湖其湖周迴六百五¶
十四里十道圖云三萬六千頃　長塘湖在縣西一百¶
里風土記云陽羡縣西有洮湖中有大小岯山輿地志¶
云洮湖即長塘湖也江賦云具區洮滆皆此也　荆溪¶
在縣南二十步漢志云中江首受蕪湖東至陽羡入海¶
即此溪也劉穆之云沿義興至通江至蕪湖分水北溢¶
為丹陽湖東北迴為洮潮又東入震澤　圻溪今俗呼¶
為罨畫溪在縣南三十六里源出懸脚嶺東流入太湖¶
<pb:KR2k0004_WYG_092-12a>¶
慈湖溪在縣西南八十里源出沸泉山北流入荆溪¶
　陽溪在縣東北源出陽山東流入太湖風土記云陽羡¶
縣小溪九所是謂三湖九溪今縣内只有六溪在餘三¶
溪不知其處　章溪在縣南三十五里源出章山北入¶
荆溪　洑山溪在縣東五里源出荆山北入荆溪　金¶
泉在縣西南二十二里輿地志云金硎承小心山泉硎¶
中沙石時有炯炯色如金以此為名流入慈湖溪　游¶
泉在縣南四十里其水甘香長流不竭毎嵗供進此水¶
<pb:KR2k0004_WYG_092-12b>¶
北流入圻溪　長橋跨水橋下有白獺若嵗有兵則獺¶
出穴四望而嘷舊言有神今獺已無蹤按陸澄地理抄¶
云袁府君造此橋後漢人也即晉代周處少時斬長橋¶
下食人蛟即此處也其橋有一十三間　國山城在縣¶
西南五十里晉元帝置義興郡於陽羡又置國山縣于¶
白石山西晉成帝移於平地去舊城七里　平陵城在¶
縣西北四十六里輿地志云晉元帝割丹陽永平縣為¶
平陵縣　國山亭在縣西八十三里在亟山東南四面¶
<pb:KR2k0004_WYG_092-13a>¶
水入荆湖風土記云漢朝蔣澄封亟山侯　東蒲亭在¶
縣東三十三里　章浦亭在縣西二十五里浦側臧榮¶
緒晉書云周處封章浦亭侯即此也風土記云縣有九¶
亭今三可識其六不知其所　九斗壇在縣西南五十¶
里高二丈在國山東梁武帝時為天旱求雨於蔣山神¶
感夢於武帝云九斗山張水曹神能致雨帝乃遣使立¶
壇祠之響應自此¶
¶
　　江隂軍¶
¶
<pb:KR2k0004_WYG_092-13b>¶
　　江隂軍理江隂縣本江隂縣偽唐昇元年中建為¶
軍以江隂縣屬焉皇朝因之¶
¶
　　領一縣¶
¶
　　江隂¶
¶
　　軍境¶
¶
　　東西一百三十五里　南北七十二里¶
¶
　　四至八到¶
¶
　　圖經尚未述去二京里數　東至蘇州常熟縣界七¶
<pb:KR2k0004_WYG_092-14a>¶
十里　西至常州晉陵縣界七十里　南至常州無¶
錫縣界七十里　北至江垠二里至於江心泰州海¶
陵縣界四十里¶
¶
　　戸¶
¶
　　舊户載常州籍皇朝户主七千六百四十五客六千¶
九百六¶
¶
　　風俗¶
¶
　　同常州¶
¶
<pb:KR2k0004_WYG_092-14b>¶
　　土産¶
¶
　　同常州¶
¶
　　江隂縣依舊二十四鄉本漢曲阿縣之地屬㑹稽郡晉¶
武帝于曲阿立武進縣屬毗陵郡梁改武進為蘭陵縣¶
敬帝太平三年分蘭陵置江隂縣唐武徳三年於縣置¶
暨州領江隂暨陽利城三縣九年省暨陽利城入江隂¶
縣屬常州今為軍　馬鞍山郡國志云芙蓉湖西馬鞍¶
山季札讓位耕於此　芙蓉湖捕魚得赤鯉持歸以榖¶
<pb:KR2k0004_WYG_092-15a>¶
食養一年遂化為龍即此也　郭璞宅在黄山北璞本¶
河東聞喜人父瑗尚書都令史璞好經術博學有高才¶
妙于隂陽籌厯　庾氷宅今之永安寺是也氷與郭璞¶
為友令璞筮其後嗣卦成璞曰卿諸子並貴盛然有曰¶
龍兒者凶徴至矣若墓碑生金庾氏之大忌也後氷子¶
藴為廣州刺史妾房内忽有新生白狗子莫知所由来¶
其妾愛之秘而不令藴知狗子轉長大藴入見之眉眼¶
分明又身至長而弱異於常狗藴于是甚怪之將出共視¶
<pb:KR2k0004_WYG_092-15b>¶
在衆人前忽失其所在藴慨然曰殆龍兒乎庾氏之禍¶
至矣又墓碑生金俄而為桓温所滅璞之占皆騐也璞¶
宅在黄山北長㢅村去縣七里吳時烽火之所也璞曾¶
經道上行遇一斫草人璞脱袴褶與之曰我命在子手¶
中及被刑日其斫草人把劍行刑其占騐如此江隂晉¶
時為𢎞農郡郡守因之家于此製江賦文入文選并撰¶
爾雅三卷以顯物類　申浦楚相黄歇封為春申君本¶
在壽州為去齊近齊常侵之迨徙都於吳封為春申君¶
<pb:KR2k0004_WYG_092-16a>¶
開申浦置田有上屯下屯其時四豪爭列門下各有食¶
客三千人其上客皆躡珠履以相傾奪齊有孟甞君田¶
文趙有平原君趙勝魏有信陵君公子無忌楚有春申¶
君即黄歇楚考烈王無子趙人李園乃進其女弟於春¶
申君知其有身園乃與其女弟謀園女弟承間説春申¶
君君進之於楚王楚王召入幸之遂生子男立為太子¶
考烈王病觀津人朱英説春申君殺李園歇不聴考烈¶
王卒李園伏死士于棘門之内春申君入園死士刺春¶
<pb:KR2k0004_WYG_092-16b>¶
申君斬其頭投之棘門外而李園女弟所幸春申君有¶
身而入之王所生子者遂立是為楚幽王黄歇廟今在¶
無錫縣恵山寺唐開元四年無錫尉常非熊為旱以露¶
板檄春申君説李園之事當時下雨信有徴矣　艦浦¶
池在縣西八十里古老云陳至徳元年江隂郡守倪啓¶
徙江隂縣治夏浦築此城也　古暨陽城在縣東四十¶
里漢時莫寵所築捍賊翟馬因名莫城唐武徳三年以¶
暨陽古縣併入江隂有莫城鄉因此名之　聖英祠在¶
<pb:KR2k0004_WYG_092-17a>¶
縣西一百步按劉遴之神異録云晉陵暨陽城或云是¶
魚子英廟列仙傳云子英舒鄉人也因捕魚得一赤鯉¶
愛之將歸池中穀食之一年遂大至丈餘生角翅子英¶
畏怖之魚乃言曰我迎汝耳上我背上與汝俱昇天忽¶
即暴雨子英上魚背騰空而去經歲却歸故處飲食見¶
妻子魚復還来迎之如此七年後人乃為立廟　聖母¶
祠在縣南二百步按劉遴之神異録云廣陵縣女杜美¶
有道縣以為妖桎梏之忽變形莫知所之因以其處為¶
<pb:KR2k0004_WYG_092-17b>¶
立廟號曰東陵聖母古老相傳云梁武普通年中有商¶
人乗船夜夢有婦人曰我是東陵聖母神也隨形影逐¶
流来此今當君船底水裏若能將形影上岸立祠當重¶
相報其人覺悟視之果如所夢因將上岸為立祠唐武¶
徳元年被燒今縣南一百步聖母橋因此為名見在¶
延陵季子祠在縣西三十五里申浦按史記太伯世家¶
注云季子冡在既陽西孔子過之題曰延陵季子之墓¶
　利城縣在奉國寺南戰國時築名若溪城唐武徳三¶
<pb:KR2k0004_WYG_092-18a>¶
年併入江隂縣　伍員祠在縣東南七十五里員湖西¶
岸昔伍相因行過此後人悲憶之因名員湖并為立廟¶
　望姨橋在縣西南一里昔宋高祖劉裕少失母為姨¶
所養姨往市未回高祖登橋以望之因名望姨橋又名¶
桂橋下接下皇舊浦引水入湖往来通商旅船車深不¶
可測浦今澱塞橋亦廢矣青山在縣西南十里上有¶
干將鑄鑪九所也　真山在縣東二十三里昔有道士¶
在山修道常有鹿来飲水産一女子鹿母送還道士養¶
<pb:KR2k0004_WYG_092-18b>¶
之長大姿首絶倫(闕)　　取遂入香山湖浴浴了入山¶
便失所在其山及湖皆香因號香山湖也一云真山山¶
居人韓文秀見鹿産一女子墜地乃使収養及長大性¶
好道梁武帝時度為道士及追赴上元後為至貞觀道¶
主此觀其先在真山後移在縣東即今至徳觀是也¶
傘熟在縣東四十里吳王闔廬第八子𦵏於此池水周¶
迴砌石林木深竦飛鳥不敢集西南有石橋水深不可¶
測其岸邊有石獸若歲旱土人祈之必獲嘉澤　孫無¶
<pb:KR2k0004_WYG_092-19a>¶
終家宅中地裂忽出二白狗兒一雄一雌無終後為桓¶
温所害¶
¶
¶
¶
¶
¶
¶
<pb:KR2k0004_WYG_092-19b>¶
¶
¶
¶
¶
¶
¶
¶
¶
　　太平寰宇記卷九十二¶
¶
