# -*- mode: mandoku-view -*-
#+TITLE: 太平寰宇記
#+DATE: 2019-03-29 20:51:36.734759
#+PROPERTY: ID KR2k0004
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 133
<pb:KR2k0004_WYG_133-1a>¶
　　欽定四庫全書¶
¶
　　太平寰宇記卷一百三十三¶
¶
　　宋　樂史　撰¶
¶
　　山南西道一¶
¶
　　興元府¶
¶
　　興元府漢中即今理南鄭縣古梁州之境虞舜十二牧¶
梁其一也周官合梁於雍今州又為雍州之域春秋戰國¶
地並屬楚秦置三十六部漢中其一也漢髙帝封漢王¶
<pb:KR2k0004_WYG_133-1b>¶
都于此後漢末張魯據有其地因改漢中曰漢寧建安¶
二十年魏武帝復置漢中郡仍于安陽西城置都尉治¶
三國時劉蜀破魏將夏侯淵遂有漢中故蜀志曰先主¶
為漢中王還成都又入于蜀至漢後主以蔣琬姜維相¶
繼屯守後聞魏將鍾㑹埋兵闗中維表請分將䕶安陽¶
闗口後主不從旋至敗亡王隠晉書云魏末克蜀分廣¶
漢巴涪陵以北七郡為梁州理漢中之沔陽今州八十¶
四里沔陽故城是也厯晉太康中州又移理漢中郡領¶
<pb:KR2k0004_WYG_133-2a>¶
郡八後李特據蜀漢中又陷為柏元王子平蜀梁州刺¶
史復理漢中郡譙縦時又失漢中刺史寄理魏興郡今¶
金州也譙縦滅復理漢中之苞中縣今苞城縣也東晉¶
末又移理城固至宋初領郡二十宋已後又分置秦州¶
亦理于此或論漢中實為巴蜀捍蔽故先主初得漢中¶
曰曺公雖來無能為也是以蜀巴有難漢中輒沒自公¶
孫述劉備李雄譙縦據蜀漢中皆為所有民擄接畛又¶
為威禦之鎮至梁武帝大同元年使大將蘭欽克梁州¶
<pb:KR2k0004_WYG_133-2b>¶
復移在南鄭縣即今郡也至蕭齊明帝初登位后魏大¶
將元英率兵十萬通斜谷圍南鄭刺史蕭懿守拒百日¶
不下后魏亦置梁州及漢中郡按梁書云天監三年刺¶
史夏侯道遷以州叛入魏大同初復之元帝末又陷西¶
魏也西魏又因之周奄升又改曰漢川郡隋開皇初郡¶
廢而州如故大業初州廢復為漢川郡唐武徳元年置¶
梁州總管府管梁洋集興四州領南鄭褒中城固西四¶
縣二年改城固為唐固割兩縣置褒州三年置白雲縣¶
<pb:KR2k0004_WYG_133-3a>¶
七年改總管為都督督梁洋集褒五州梁州領南鄭褒¶
中城固白雲四縣八年廢褒州以西金牛二縣來屬九¶
年省白雲縣入城固貞觀三年復改唐固為城固褒中¶
為褒城六年廢都督府八年又置依舊督梁洋集壁四¶
州開元十三年改梁州為褒州依舊都督府二年又為¶
梁州天寶元年改為漢中郡仍為都督府乾元元年復¶
為梁州徳宗以朱泚之亂幸梁洋真元元年升為興元¶
府皇朝因之¶
¶
<pb:KR2k0004_WYG_133-3b>¶
　　元領縣六　今三¶
¶
　　南鄭　城固　褒城¶
¶
　　二縣割出直屬京師¶
¶
　　西縣　三泉¶
¶
　　一縣廢¶
¶
　　金牛入褒城¶
¶
　　州境¶
¶
　　東西一百二十五里　南北四百八十里¶
¶
<pb:KR2k0004_WYG_133-4a>¶
　　四至八到¶
¶
　　東北至東京取斜谷路二千五百三十三里取洋州¶
駱谷路一千九百六十三里　東北至西京取駱谷¶
路一千五百八十里取斜谷路一千七百八十九里¶
驛路一千七百八十里　東北至長安取駱谷路六¶
百五十二里取斜谷路九百三十三里驛路一千二¶
百一十三里　東至洋州二百二十里南取巴嶺路¶
至集州三百里　西至集州五百里　北至太白山¶
<pb:KR2k0004_WYG_133-4b>¶
路至鳯翔府六百七十里　東南至洋州三百九十¶
里　西南至利州三百九十里　西北至興州二百¶
八十里　東北至洋州興道縣界八十六里　西北¶
取斜谷橋閣路至鳯州三百八十里¶
¶
　　户¶
¶
　　唐開元户三萬七千四百皇朝管户主一萬一千三¶
百六十四客六千一百七十¶
¶
　　風俗¶
¶
<pb:KR2k0004_WYG_133-5a>¶
　　漢州土地寛平泉源清潔俗多淳謹不尚浮華¶
¶
　　姓氏¶
¶
　　(闕)¶
¶
¶
　　人物¶
¶
　　張騫漢中人¶
¶
　　李固漢中人為太尉¶
¶
　　土産¶
¶
<pb:KR2k0004_WYG_133-5b>¶
　　唐貢紅花　胭脂　夏蒜　冬笋　糟𤓰　藥物¶
今貢胭脂　蠲紙　紅花¶
¶
　　南鄭縣舊二十四鄉今五鄉本漢舊縣屬漢中郡后魏¶
廢帝三年改為光義縣移理州東光義府隋開皇初復¶
為南鄭縣大業八年移南縣理郡西城南臨漢水即今¶
所理斜谷路在府西北入斜谷路至鳯州界一百五十¶
里有橋閣二千九百八十九間險板閣二千九百九十二¶
間　仙臺山　玉女山在縣南一百九十里上有古城¶
<pb:KR2k0004_WYG_133-6a>¶
三門不可登山山時聞鐘磬之聲道家開生經云此山¶
仙人玉女所居之地也　玉女潭在縣西南二十八里¶
源従褒城縣南梁山下來　旱山在縣西南二十里周¶
地圖記云山上有雲即雨故諺云牛頭戴旱山晦家中¶
乾榖莫相貸傍有石牛十二頭一云五頭葢秦惠王所¶
造以紿蜀者山下有石池水多蓴菜　梁山爾雅云晉¶
望也有南方之美者有梁山之犀象焉州因山名　太¶
巴嶺山在縣西南一百九里注水經云㢘水出巴嶺山¶
<pb:KR2k0004_WYG_133-6b>¶
北流經㢘州又周地圖記云此嶺之南是古之巴國也¶
　黄牛山在縣西南五十里山有石黄色逺望如牛故¶
曰黄牛山山下有黄牛川十道記云黄牛川有再熟之¶
稻土人重之　天池山上有池方二十里冬夏不竭¶
漢王堆西廣漢水側有髙阜即髙帝遊憩之地故漢人¶
于此阜立祠甚靈迄今人畏莫敢人慢　武鄉谷在縣¶
東北三十一里十道記云在縣南即諸葛孔明受封之¶
地　拜將壇漢髙祖初為漢王欲東下拜韓信為將因¶
<pb:KR2k0004_WYG_133-7a>¶
築此壇受命　街亭三國志云魏將張郃與蜀將馬謖¶
戰于街亭謖違諸葛亮莭制軍大敗亮乃戮謖上表自¶
貶　美農臺梁州記云後漢安帝時太守恒宣每至農¶
月親載耒耜以登此臺勸民故後號曰美農臺在郡西¶
　絶棧漢書項藉立沛公為漢王張良因説沛公燒絶¶
棧道示無東意終因漢中以定天下所有棧在郡東¶
褒中古褒國都尉理在府西三十三里　文川梁州記¶
云范柏年漢中常謁宋明帝因言及南海貪泉帝問柏¶
<pb:KR2k0004_WYG_133-7b>¶
年云卿鄉中有此水名不柏年對曰臣漢中惟有文川¶
武鄉㢘泉讓水足以表名帝善其對　㢘津在龍岡山¶
北臨漢水南帶㢘津　龍溪道家雜記張魯女嘗浣于¶
山下有霧濛身遂孕後恥之投漢水而死魯因𦵏女于¶
龍岡山頂后有龍子數來遊母墓前遂成溪徑　漢水¶
一名沔水裴秀云漢氏釋淮氏秩漢水以其國所氏為¶
四瀆焉衛康公祀漢用三牲玉珪有車馬紺葢兩青龍¶
如五嶽也　漢中故城漢髙祖所都故城在今縣東北¶
<pb:KR2k0004_WYG_133-8a>¶
　白雲故城后周武帝大和中于此立白雲縣廢城在¶
今縣東¶
¶
　　城固縣七十二鄉今九鄉漢舊縣有南北二城相對按四¶
夷縣通記云城固今縣東六里故北城是以有南城故¶
謂此為北城周地圖記云後魏宣武帝正始中城固縣¶
移居壻鄉川即今理　三嵎谷在縣西九十里周帝圖¶
記云此三嵎山上有三峰如覆鼎足也　斗山在縣南¶
五里周地圖記云斗山上下有石穴道家開山經云斗¶
<pb:KR2k0004_WYG_133-8b>¶
山凡五穴一通崐崙山一通隴山一通武當山一通青¶
城山一通長安穴穴中有千嵗蝦蟆名為肉芝得而食¶
之夀千嵗山側有白鹿時見焉即此山也　壻水在縣¶
東九里注水經云左谷水出漢北即智水也北𤼵聴山¶
山下有穴水穴水東南流歴平川謂之智鄉水曰智水¶
房公房升仙之日壻知行未還不獲同偕雲路約以此¶
川為居言無繁霜虎蛟之患其俗以為信然因號為壻¶
鄉水即名壻水　黒水源出縣西北大山諸葛亮牋云¶
<pb:KR2k0004_WYG_133-9a>¶
朝𤼵南鄭暮宿黒水¶
¶
　　褒城縣西三十三里舊十四鄉今五鄉本漢褒中縣以其¶
當褒斜大路故漢都尉理此其褒國城為褒水所壊葢¶
後漢宋曺魏初移于今理東晉義熙宋梁州刺史理此¶
仍改為褒中縣後魏正始中又于此立褒中郡故周帝¶
圖云后魏分漢中郡之褒中武鄉二縣立褒中郡后周¶
天和元年改武鄉為白雲縣而褒中郡領褒中白雲二¶
縣隋初郡與縣並改為褒内三年罷郡以縣屬梁州仁¶
<pb:KR2k0004_WYG_133-9b>¶
夀元年改為褒城義寧二年又改褒中貞觀三年又改¶
褒城　牛頭山山形如牛頭髙百仞雲覆如笠即雨故¶
彼一號為戴笠山　石門輿地志云石門在褒中之北¶
漢中之西是為全蜀之險是也　黄鹿谷在縣東二十¶
里以山多鹿故土人因名黄鹿山　衙嶺山在縣西北¶
九十八里褒水源出此山至縣理東注漢水　斜水源¶
並出西北衙嶺山　褒水出褒中故曰褒水　丙水源¶
出縣西北牛頭山輿地志云按河南及巴陵昆陽並有¶
<pb:KR2k0004_WYG_133-10a>¶
丙穴水出嘉魚即此數也　褒谷在縣北五十里十三¶
州志云昔蜀王従卒數千出獵于褒谷西溪秦惠王亦¶
畋于山中怪而問之以金一筐遺蜀王及報欺之以土¶
秦王大怒其臣曰此秦得土之端也秦王未知蜀道乃¶
刻石井五頭置金于尾下偽如養之者言此天牛能屎¶
金蜀人見而信乃令五丁共引牛成道致之成都秦始¶
知蜀道而亡蜀今地接故金牛縣界　漢陽闗在縣西¶
北即漢時所立也蜀先主時破魏軍殺大將夏侯淵于¶
<pb:KR2k0004_WYG_133-10b>¶
此也　甘亭闗在縣北入斜谷一十里唐文宗時温造¶
為興元莭度使赴任所將近漢中大雨平地水尺餘若¶
不可進禱雞翁山神疾風驅雲即時晴霽文宗聞其事¶
曽造入見得詳言當時靈貺明日下詔封雞翁山神為¶
侯　廢金牛縣在州西一百八十里本漢褒縣地唐開¶
元十八年按察使韓朝宗自縣西四十里故縣移就白¶
土店置即今縣是南臨東漢水西臨陳平水其舊縣即¶
漢葭萌縣地東晉孝武帝分葭萌置綿谷縣唐武徳二¶
<pb:KR2k0004_WYG_133-11a>¶
年分綿谷縣于通谷鎮置金牛縣廢後于故城置白牢闗唐¶
廢入褒城縣為西縣¶
¶
　　西縣¶
¶
　　西縣舊十四鄉今九鄉按郡縣道里記云西本名白馬城因山¶
以名縣又曰濜口城即宋于此城偏立華陽郡周城國記云¶
後魏宣武正始中分沔陽縣地置嶓冡縣屬華陽郡開皇三¶
年罷郡置白馬鎮于古諸葛城縣理不改大業二年改嶓冡¶
縣為西隅以縣西南有諸葛所立西樂城以名之張魯城理於此¶
<pb:KR2k0004_WYG_133-11b>¶
本屬興元府皇朝平蜀後以此縣當要衝申奏公事直屬朝廷¶
¶
　　縣境¶
¶
　　東西九十里　南北四百一十里¶
¶
　　四至八到¶
¶
　　圗經未有至二京里數　東至興元府褒城縣七十¶
里　西至三泉縣一百六十里　南至興元府南鄭¶
縣并三泉縣界一百一十里並是大山不過鞍馬¶
北至縣界嘉魚鄉鳳州界三百里　東南至興元府¶
<pb:KR2k0004_WYG_133-12a>¶
南鄭縣界一百一十里　西南至三泉縣界一百一¶
十里不通鞍馬　東北至鳳州界三百里　西北至¶
興元順政縣一百五十里¶
¶
　　户¶
¶
　　舊户載興元府皇朝管一縣户主一千七百四十三¶
客一千七百一十四¶
¶
　　風俗土産並與興元府同¶
¶
　　事跡¶
¶
<pb:KR2k0004_WYG_133-12b>¶
　　諸葛城即諸葛孔明拔隴西千餘家還漢中築此城¶
以處之因取名焉　白馬山漢水記云西縣有白馬¶
山又張衡家傳云衡于濜口升仙時乗白馬後人遙¶
望山上往往有白馬因以為名亦神仙十化之一也¶
濜水源出縣北四十五里獨石谷南流經縣西二百¶
步南注漢水　漢水在縣南一百里東流　西樂城¶
古城甚險因號為張魯城在縣四十里　沔陽故城¶
在縣東南六十里沔陽故城是南臨漢水隋開皇三¶
<pb:KR2k0004_WYG_133-13a>¶
年廢曹魏末梁州曽理于此蜀先主曽于此城設壇¶
即王位　百牢闗在縣西南隋開皇中蜀以蜀路險¶
號曰百牢闗一云置在白牢谷　諸葛武侯冡在縣¶
東南一十里與妻合冡塟焉¶
¶
　　三泉縣¶
¶
　　三泉縣舊三鄉本漢葭萌縣地後魏正始中分置三泉¶
縣以界内三泉山為名唐天寳元年自縣西南一百二¶
十里故縣移理今嘉陵江東一里闗城倉陌沙水西置¶
<pb:KR2k0004_WYG_133-13b>¶
即今縣理也皇朝平蜀後以此縣路當津要申奏公事¶
直屬朝廷¶
¶
　　縣境¶
¶
　　東西一百五十里　南北六十里¶
¶
　　四至八到¶
¶
　　至西京路已載梁州　東至縣西一百五十里　西¶
至利州一百七十里　南至集州七百里　北至興¶
州三百二十里又至階州五百里　東南至興元府¶
<pb:KR2k0004_WYG_133-14a>¶
四百里　西南至利州三百五十里¶
¶
　　户¶
¶
　　舊户都入梁簿皇朝户主一千一百二十客一千七¶
十¶
¶
　　風俗¶
¶
　　土産無所出¶
¶
　　事跡¶
¶
　　嶓冡山在縣東二十八里禹貢曰岷嶓既藝又山海經¶
<pb:KR2k0004_WYG_133-14b>¶
云嶓冡之山漢水出焉而東流注于江亦曰沔水¶
龍門山在故縣西七十里　大寒水在故縣南五十¶
里西流至龍門山入大石穴　三泉故城唐武徳四¶
年置以縣北二十五里山下有三泉水為名屬利州¶
在州東北一百五十里　漾水一名漢水一名沔水¶
源出縣東二十八里　嶓冡山按顔師古注漢書云漢¶
上曰沔今縣南有故漾水闗即漢李固解印綬處今¶
有冡有嘉陵江在縣西半里¶
<pb:KR2k0004_WYG_133-15a>¶
¶
¶
¶
¶
¶
¶
¶
¶
<pb:KR2k0004_WYG_133-15b>¶
¶
¶
¶
¶
¶
¶
¶
¶
　　太平寰宇記卷一百三十三¶
¶
