# -*- mode: mandoku-view -*-
#+TITLE: 太平寰宇記
#+DATE: 2019-03-29 20:51:36.205791
#+PROPERTY: ID KR2k0004
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 42
<pb:KR2k0004_WYG_042-1a>¶
　　欽定四庫全書¶
¶
　　太平寰宇記卷四十二¶
¶
　　宋　樂史　撰¶
¶
　　河東道三¶
¶
　　石州　忻州　憲州¶
¶
　　石州¶
¶
　　石州昌化郡今理離石縣禹貢冀州之域即周并州之¶
域戰國初趙離石邑後為秦魏二國之境史記云秦伐¶
<pb:KR2k0004_WYG_042-1b>¶
趙取離石是也秦并天下為太原郡地兩漢為西河郡¶
地有南單于庭即左國城前趙記曰今離石左國單于¶
所徙庭是也晉惠帝以劉元海為離石都尉故元海起¶
事於此後石勒改為永石郡後魏改離石鎮天保三年¶
於城内置西汾州因改離石為昌化縣後周建徳六年¶
改西汾州為石州改昌化縣為離石縣隋大業二年又¶
改為離石郡唐武徳元年改為石州五年置總管府石¶
北和北管東㑹嵐西定六州貞觀二年廢都督府三年¶
<pb:KR2k0004_WYG_042-2a>¶
復置都督六年又廢之天寳元年改為昌化郡乾元元¶
年復為石州¶
¶
　　元領縣五¶
¶
　　離石　臨泉　平夷　方山　定胡¶
¶
　　州境¶
¶
　　東西一百九十里　南北三百里¶
¶
　　四至八到¶
¶
　　東南至東京一千三百五十里　東南至西京一千¶
<pb:KR2k0004_WYG_042-2b>¶
九百里　西南至長安一千二百五十里　東至汾¶
州一百六十里　正南㣲東至隰州二百五十里¶
南渡河至綏州二百三十里　北至嵐州二百九十¶
里　東南至隰州二百九十里　西南至隰州石樓¶
縣一百五十里　西北至嵐州二百三十五里　東¶
北至太原府三百九十五里¶
¶
　　户¶
¶
　　唐開元户三千七百三十二皇朝户主三千九百一¶
<pb:KR2k0004_WYG_042-3a>¶
十二客二千四百一十七¶
¶
　　風俗¶
¶
　　與并州同¶
¶
　　人物無¶
¶
　　土産¶
¶
　　胡女布　麝香　蜜　爉燭　石英　松木　賦麻¶
布　龍鬚蓆¶
¶
　　離石縣八鄉漢舊縣屬西河郡縣東北有離石水因取¶
<pb:KR2k0004_WYG_042-3b>¶
名焉後漢末荒廢為南單于庭左國城是此地魏黄初¶
三年復置後䧟劉元海石勒改為永石郡髙齊文宣帝¶
於此置昌化縣屬懐政郡周復為離石縣屬石州隋唐¶
不改　盧城在縣東二十里晉并州刺史劉琨所築以¶
攻劉曜　胡公山在邑界　離石山今名赤洪嶺在縣西¶
五十歩又云離石水今名赤洪水東北從方山縣界流¶
入北齊髙歡大破爾朱兆於赤洪水岡即此水之岸也¶
臨泉縣西北一百七十里五鄉本漢離石縣界周大象¶
<pb:KR2k0004_WYG_042-4a>¶
元年於此置烏突郡烏突縣隋開皇元年改烏突郡為¶
太和郡烏突縣為太和縣三年郡廢以縣屬石州唐武¶
徳三年改太和縣為臨泉縣　臨泉水在縣北一百歩¶
縣因此水為名　黄河在縣北二十里自嵐州合河縣¶
西南流來¶
¶
　　平夷縣南五十里六鄉本漢離石縣地屬西河郡後周¶
大象元年割離石縣西五十里置平夷縣屬石州　黄¶
河縣西一百四十五里　寧鄉水在縣西南一百五十¶
<pb:KR2k0004_WYG_042-4b>¶
歩¶
¶
　　方山縣北九十里六鄉本漢離石縣地北齊天保三年¶
於離石縣北六十八里置良泉縣唐武徳二年移就隋¶
方山縣城并置方州至三年省州縣依舊至貞觀十一¶
年又移縣就今理　三角戍在縣北七十三里　赤洪¶
水源出縣東流入離石界¶
¶
　　定胡縣西九十里五鄉本漢離石縣地屬西河郡周大¶
象元年於此置定胡縣又置定胡郡在今縣西以地阨¶
<pb:KR2k0004_WYG_042-5a>¶
險置孟門闗唐武徳三年于縣置西定州貞觀二年廢¶
州置孟門縣七年廢縣為孟門鎮八年廢鎮為定胡縣¶
　湫水冀州圖云湫水河北從樓煩郡南入龍泉郡經¶
呂梁尸子云呂梁未闢河出孟門為二呂梁在離石北¶
以東可三十餘里　孟門闗在今縣西一百歩周大象¶
元年於此置孟門津隋開皇六年改曰孟門闗在黄河¶
岸　黄河去縣西二百歩¶
¶
　　忻州¶
¶
<pb:KR2k0004_WYG_042-5b>¶
　　忻州定襄郡今理秀容縣古并州之域春秋為晉國戰¶
國為趙秦為太原郡地今州即漢太原郡之陽曲縣地¶
黄河千里一曲此當曲之陽故曰陽曲後漢末於今州¶
地置新興郡按土地十三州志云漢末大亂匈奴侵邉¶
自定襄以西盡雲中雁門之間遂空建安中曹操集荒¶
郡之户以為縣聚之九原界以立新興郡領九原等縣¶
屬并州即此地後魏書云天平二年置肆州寄理秀容¶
城領靈邱等八縣後周武帝徙肆州於鴈門郡至隋初¶
<pb:KR2k0004_WYG_042-6a>¶
立新興郡及雲州開皇十八年改為忻州取界内忻州¶
水為名至煬帝初廢忻雲二州以其地屬樓煩定襄二¶
郡隋末為樓煩郡之秀容縣義旗初置新興郡領秀容¶
一縣唐武徳元年改為忻州四年又置定襄縣天寳元¶
年改為定襄郡乾元元年復為忻州定襄者以漢有定¶
襄城為名按河東記漢之定襄今朔州是也¶
¶
　　元領縣二¶
¶
　　秀容　定襄¶
¶
<pb:KR2k0004_WYG_042-6b>¶
　　州境¶
¶
　　東西一百四十五里　南北八十六里¶
¶
　　四至八到¶
¶
　　東南至東京約一千五百里　東至西京一千七百¶
里　西南至長安一千四百四十里　東至代州界¶
一百九十里　南至太原府一百八十里　西至嵐¶
州二百四十里　北至代州二百五十里　東南至¶
太原府界一百二十里　西南至太原府及嵐州兩¶
<pb:KR2k0004_WYG_042-7a>¶
界各一百二十里　西北至嵐州界一百一十里¶
東北至代州界一百一十里¶
¶
　　户¶
¶
　　唐開元户一萬四千四百三十八皇朝户主四千一百¶
六十八客三千二百四十¶
¶
　　風俗¶
¶
　　與蔚州同¶
¶
　　人物¶
¶
<pb:KR2k0004_WYG_042-7b>¶
　　秦秀新興雲中人學行忠直知名　劉殷新興人祖¶
母思堇冬日視地忽生堇焉夣人曰西籬下有粟十¶
五鍾銘曰七年粟也¶
¶
　　土産¶
¶
　　麝香貢　豹尾貢　扇　賦麻布¶
¶
　　秀容縣元十八鄉本漢陽曲縣地屬太原郡後漢末於¶
此置九原縣屬新興郡後魏莊帝於縣東十里置平㓂¶
縣隋開皇十八年於此置忻州又於今縣西北五十里¶
<pb:KR2k0004_WYG_042-8a>¶
秀容古城移後魏肆州所置秀容縣於今理屬忻州¶
程侯山一名金山在縣北三十五里注水經云忻州東¶
歴程侯山北山甚層銳其下舊有採金處俗謂之金山¶
　繫舟山堯時洪水繫舟於此在縣南四十里　大白¶
馬山在縣西南四十五里連小白馬山　雲舟山一名¶
獨擔山在縣西十五里其山出雲母山上有穴四入五¶
里出玉芝唐貞觀十八年勅賜薛通度採雲母玉芝於¶
此山　忻州水在縣東三十二里注水經云滹沱南歴¶
<pb:KR2k0004_WYG_042-8b>¶
忻中口俯㑹忻州水水出西管涔東山也　藍水經秀¶
容界　肆靈州水今名雲中水一名分嶺水¶
¶
　　定襄縣東四十五里元一十一鄉本漢陽曲縣屬太原¶
郡黄河千里一曲縣當其陽故曰陽曲後漢末移陽曲¶
縣於并州太原縣界仍於此置定襄縣屬新定郡髙齊¶
省武成帝移平冦縣於此隋開皇十八年移平㓂縣於¶
崞城今代州崞縣是也唐武徳四年分秀容縣於漢陽¶
曲城重置定襄縣　聖阜今名聖人山在縣東北二十¶
<pb:KR2k0004_WYG_042-9a>¶
里石上手足跡猶存　滹沱水西自秀容縣界流入¶
三㑹水水經云三㑹水出九原縣西岑流入滹水經定¶
襄界　梁城東魏郡也　蒲城後魏縣也　石嶺闗甚¶
險固¶
¶
　　憲州¶
¶
　　憲州今理樓煩郡舊樓煩監牧也元𨽻隴右節度使至¶
徳後屬内飛龍使舊樓煩監牧嵐州刺史兼領貞元十¶
五年楊鉢為監牧使遂専監司不係州司龍紀元年太¶
<pb:KR2k0004_WYG_042-9b>¶
原李克用為晉王時奏置憲州於樓煩監開元四年王¶
毛仲所築¶
¶
　　元領縣三¶
¶
　　樓煩　元池　天池¶
¶
　　州境¶
¶
　　東西一百八十里　南北一百二十里¶
¶
　　四至八到¶
¶
　　東南至東京一千五百里　東南至西京一千七百¶
<pb:KR2k0004_WYG_042-10a>¶
里　東至并州陽曲縣界一百二十里　西至石州¶
方山縣界六十里　南至交城縣一百里　北至嵐¶
州静縣界二十里¶
¶
　　户¶
¶
　　皇朝管户主一千二百六十客五百六十九¶
¶
　　風俗¶
¶
　　與嵐州同¶
¶
　　土産¶
¶
<pb:KR2k0004_WYG_042-10b>¶
　　牧馬之地無所出¶
¶
　　樓煩縣唐龍紀元年於監西一里置¶
¶
　　元池縣置在州東六十里北臨大州¶
¶
　　天池縣置在州西南五十里本置於孔河館乾元後移¶
於安明谷口道人堡卞　古長城在州東七十里下馬¶
城東北　獨子州在公主山下基址猶存髙丈餘西南¶
接石樓山下有流泉入燕門注於汾河　鴈門闗在州¶
東南六十里屬天池縣　鴈門鄉其闗東臨汾水西倚¶
<pb:KR2k0004_WYG_042-11a>¶
高山接嵐朔州¶
¶
¶
¶
¶
¶
¶
¶
<pb:KR2k0004_WYG_042-11b>¶
¶
¶
¶
¶
¶
¶
¶
¶
　　太平寰宇記卷四十二¶
¶
