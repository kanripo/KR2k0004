# -*- mode: mandoku-view -*-
#+TITLE: 太平寰宇記
#+DATE: 2019-03-29 20:51:36.066068
#+PROPERTY: ID KR2k0004
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 16
<pb:KR2k0004_WYG_016-1a>¶
　　欽定四庫全書¶
¶
　　太平寰宇記卷十六¶
¶
　　宋　樂史　撰¶
¶
　　河南道十六¶
¶
　　泗州¶
¶
　　泗州臨淮郡今理臨淮縣禹貢徐州之域星分斗宿四¶
度周十二州又為州之境春秋宋地故曰宋人遷宿七¶
國濟東境秦薛郡漢髙皇東海郡又為東海郡地元鼎¶
<pb:KR2k0004_WYG_016-1b>¶
四年分東海郡為泗水國封常山憲王子髙領縣三¶
至𤣥孫靖王時國絶武帝末分沛置臨淮郡之厹猶縣¶
即此邑故有東海沛臨淮三郡之地焉皆今州界也後¶
漢以其地合下邳國兼置徐州領郡國五里於此晉置¶
宿預縣屬淮陽國宋為南彭城下邳二郡地後魏亦為¶
下邳郡兼置東徐州自晉至後漢為宿預縣不改後魏¶
末又於此置東徐鎮及宿預郡後又為東徐州又為東¶
楚州陳太建五年改為安州後周建徳五年改為東楚¶
<pb:KR2k0004_WYG_016-2a>¶
州兼立宿遷郡大象二年改為泗州隋改為下邳唐武¶
徳四年平王世充又為泗州領宿預徐城淮陽三縣貞觀¶
元年省淮陽縣入宿預以廢邳州之下邳廢漣州之漣¶
水來屬八年又以廢仁州之虹縣來屬總章元年割海¶
州沭陽來屬咸亨五年以沭陽還海州長安四年置臨¶
淮縣開元二十一年河南道採訪處置使嗣魯王道堅¶
奏移州就臨淮即今理也天寶元年改為臨淮郡乾元¶
元年復為泗州¶
¶
<pb:KR2k0004_WYG_016-2b>¶
　　元領縣七　今三¶
¶
　　臨淮　旴&KR0455;楚州割到　招信濠州割到¶
¶
　　三縣割出¶
¶
　　漣水為漣水軍　宿遷入淮陽軍　下邳入淮陽¶
¶
　　軍¶
¶
　　一縣廢¶
¶
　　徐城并入臨淮¶
¶
　　州境¶
¶
<pb:KR2k0004_WYG_016-3a>¶
　　東西二百九十里　南北三百一十八里¶
¶
　　四至八到¶
¶
　　西北至東京一千一百七十二里　西北至西京¶
一千四百七十二里　西北至長安二千三百三¶
十三里　東至楚州二百二十五里　南至淮¶
水一里與旴&KR0455;分界　西至濠州二百一十二里¶
正北㣲東至海州五百四十五里　東至旴&KR0455;縣¶
以淮水分界　東北至海州界海口四十里　西¶
<pb:KR2k0004_WYG_016-3b>¶
北至埇橋四百二十里　西北至沂州六百七十五¶
里¶
¶
　　户¶
¶
　　唐開元户三萬七千五百二十六皇朝管户主七千¶
三百三十客一萬四千五百九十六¶
¶
　　風俗¶
¶
　　漢書魯分野其人好學尚禮義重亷恥其後俗儉嗇¶
愛財趨商賈好訾毁多巧偽然好學愈於他俗¶
¶
<pb:KR2k0004_WYG_016-4a>¶
　　姓氏¶
¶
　　下邳郡出三姓　陳　祁　谷¶
¶
　　人物¶
¶
　　魯肅臨淮人家富周瑜求糧肅有米二囤各三千斛¶
直指囤與瑜　唐有王義方泗州漣水人¶
¶
　　土産¶
¶
　　頗有桑麻之業無林澤之饒¶
¶
　　綿　絹　貲布　絁¶
¶
<pb:KR2k0004_WYG_016-4b>¶
　　臨淮縣舊八鄉今六鄉本徐城縣地地當水口為南北¶
禦要之所長安四年分徐城地置開元中移郡於此¶
　甓山有祠在縣西五十里居山頂古老傳云石大如斗¶
樹無三尺植木約高三丈隋大業十二年趙徵君于此¶
讀書時人慕其徳行遂立祠遇旱州人祈禱　磬石山¶
郡國志云即尚書所謂泗濵浮磬　紅藍河在縣東十¶
里上有土橋南入淮其河上有源有村取紅河為名故¶
隋煬帝宮人種紅藍于此以名焉　徐偃王廟在舊徐¶
<pb:KR2k0004_WYG_016-5a>¶
城縣北三十里故徐城内立廟　掛劍臺在縣舊徐城¶
北三十里古大徐城東北臨洙沛水今無餘址　故徐¶
城一名大徐城即古徐國也在徐城縣北三十里漢書¶
地理志云故徐國也其城周一十二里又郡國志云薄¶
薄城即徐偃王權造故曰薄薄城今呼為故城　呉城¶
亦名高平郡城在舊徐城北三十里東臨廢通濟渠舊¶
經云太建六年陳將呉明徹于此置高平郡隋開皇四¶
年廢　&KR0377;橋城梁戍城在徐城縣西南二十五里南臨¶
<pb:KR2k0004_WYG_016-5b>¶
&KR0377;水舊經云梁天監二年築置戍南臨&KR0377;水橋以為名¶
　南重岡城亦隋重岡縣城也在舊徐城縣西北九十¶
里通濟渠南一里平地隋大業八年移縣于此置十年¶
築城隋末廢縁重岡山為名　李千城即後魏戍也在¶
徐城縣西北三十里後魏熈平元年李千于此置城因¶
為名　高冡城魏義與郡城也在徐城縣西北七十里¶
平地舊經云梁為興安郡領高冡城屬東徐州高齊初¶
廢　淮陽城在徐城縣東北一百五十里西臨泗水晉¶
<pb:KR2k0004_WYG_016-6a>¶
義熈年中于此置淮陽郡宋元嘉二十五年封皇子彧為¶
淮陽王貞觀二年廢又按郡國志云淮陽縣有抱月¶
城城抱淮泗之水形勢似月也　古屯城在徐城縣西南¶
八十五里陳太建五年大將呉明徹于此置堰斷淮水¶
以灌濠州縁此築城置兵防守其城内南北作隔分為¶
兩城淮南招義縣界又有一城臨水南北相對亦是同¶
時築名為屯城　馬給事祠在縣東一里臺子山按魏¶
國志云名鈞字徳衡魏明帝時官至給事中有技巧¶
<pb:KR2k0004_WYG_016-6b>¶
之妙造指南車轉注百戯後人慕其徳遂立祠焉　都¶
梁宫周&KR0158;二里在縣西南一十六里隋大業元年煬帝¶
立名宫在都梁東據林𪋤西枕長淮南望巖峰北瞰城¶
郭其中宮殿三重長廊周&KR0158;院之西又有七眼泉湧合¶
為一流于東泉上作流盃殿又于宫西南淮側造釣魚¶
臺臨淮高峰别造四望殿其側有曲河以安龍舟大舸¶
枕向淮渭縈帶宫殿至十年為孟讓賊於此置營遂廢¶
　義帝祠在旴&KR0455;東一里臺子山上按漢書云秦二世¶
<pb:KR2k0004_WYG_016-7a>¶
二年初立楚懐王都此漢立廟　淮瀆祠在淮南岸斗¶
山下　淮渦神在龜山之下淮陽記按古嶽瀆經云禹¶
治水三至桐栢山乃獲淮渦水神名曰無支祁喜應對言¶
語辨江淮之淺深原隰之遠近形若獮猴縮鼻高額青¶
軀白首金目雪牙頭伸百尺力踰九象摶擊騰踔疾奔¶
輕利倐忽間人視之不可久禹授之童律童律不能制¶
授之烏木田烏木田不能制授之庚辰庚辰能制鵄脾¶
栢木魅水靈火妖石怪奔號叢繞以千數庚辰以㦸逐¶
<pb:KR2k0004_WYG_016-7b>¶
去遂頸鎖大索鼻穿金鈴徙淮泗陰鎖龜山之足淮水¶
乃安流注于海後唐永泰初年湯任楚州刺史時有漁¶
人夜釣于龜山之下其鈎為物所制不復出漁者徤水¶
沒沈于底可五十丈見大鐵鎖盤龜山足尋不知極漁¶
人遂告湯湯命漁人及能水者數十人獲其鎖力不能¶
制加以大牛五十頭鎖乃振動稍就岸時天無風驚波¶
浪飜觀者大駭縁之鎖未見一獸狀如青猿白首長鬛¶
雪牙金爪闖然出岸高五丈許蹲踞起伏若獮猴但兩¶
<pb:KR2k0004_WYG_016-8a>¶
目不能視兀若昏醉耳目口鼻皆悉水流如泉涎沫腥¶
&KR0126;不可近久乃引頸伸欠雙眸忽開光彩若電顧視人¶
焉欲狂怒觀者奔走獸亦徐徐引鎖拽牛沒水去時¶
楚多名士與湯相顧愕然不知其由獸竟不復見邇來¶
漁者時知鎖所在　韓信壇在縣東南七里今有壇基¶
見在并地境南至頻水北至榆城東至海渠西至淮泗¶
　漂母冢在縣北十里河北岸　鄧艾廟在白水陂上¶
去縣南一百二十里艾于此置屯田四十九所其陂東¶
<pb:KR2k0004_WYG_016-8b>¶
西長三十五里去縣一百里　朱買臣墓華陀墓韓朋¶
墓三墓皆在邑界　淮水泗水沭水經邑界　永泰湖¶
在縣北五十里隋大業三年開通濟渠塞斷&KR0377;水自爾¶
成湖因鄉名出背鯽魚時人呼為朱衣鮒　九山在徐¶
城縣西北七十里臨淮　廢徐城縣在州西五十里六¶
鄉漢志徐縣故嬴姓國都城記云伯益之後伯益有二¶
子大曰大亷封鳥俗氏秦其後也小曰若水别為費氏¶
居南裔為諸侯至夏氏末其君費昌去夏歸商佐湯伐¶
<pb:KR2k0004_WYG_016-9a>¶
桀有功入為卿士以其本國為畿内之采地而湯更封¶
費子之庶子于淮泗之間徐地以奉伯益之祠復命為¶
伯使主淮夷至成王即位封伯禽于魯徐子率淮泗之¶
夷並叛即書序云魯公宅曲阜徐夷並興東郊不開當¶
是之時成王以徐戎之屬鍚之山川土田附庸又曰保¶
有鳬嶧遂荒徐宅至周穆王末徐君偃有徳好仁義東¶
夷之國歸之者四十餘國穆王西巡聞徐君威徳日遠¶
乗八駿之馬使造父御之更遣楚師襲其不備大破之¶
<pb:KR2k0004_WYG_016-9b>¶
殺偃王其子遂北徙彭城武原東山之下百姓赴之者¶
萬數因名其所依山曰徐山即此地也後為呉所滅亦¶
號大徐城漢為縣皇朝建隆三年併入臨淮縣　睢陵¶
在縣界　徐君墓季札挂劍之所按輿地志云季札初使¶
魯北過徐徐君好其劍不敢言季子心知之為使上國¶
未還及還徐君已死解劍懸于墓從者曰尚誰與乎季¶
子曰吾心許之豈以死背吾心哉¶
¶
　　旴&KR0455;縣淮河南去州五里依舊管十鄉本秦舊縣地也¶
<pb:KR2k0004_WYG_016-10a>¶
阮勝之南兖州記云春秋時本善道地魯襄公五年㑹¶
呉之處秦胡亥二年項羽立楚懐王孫心為王都于此¶
三年徙都彭城漢為縣又封江都易王子䝉之為旴&KR0455;¶
侯又按輿地志云漢旴&KR0455;屬下邳晉初又屬臨淮郡晉¶
義熈中又置旴&KR0455;郡宋文帝時後魏南侵臧質守旴&KR0455;¶
魏師以數十萬衆攻圍三旬不㧞而退又宋書云宋元¶
嘉二十八年廣陵徙理旴&KR0455;三十年還舊揚州梁屬兖¶
州後魏旴&KR0455;戍乾明元年又為縣仍屬淮州後周又立¶
<pb:KR2k0004_WYG_016-10b>¶
旴&KR0455;郡屬揚州隋開皇三年郡廢為縣唐武徳四年以¶
其地當水陸衝要遂立為西楚州領旴&KR0455;一縣八年廢¶
州縣屬楚州建中二年來屬　都梁山在縣南一十六¶
里按廣志云都梁山生淮蘭草一名都梁香草故以為¶
名在楚州西南二百九里又阮昇之記云都梁山通鍾¶
離郡廣袤甚逺出桔梗芫花等藥伏滔北征記云有都¶
梁香草因以為名　斗山在縣西南與都梁山相連枕¶
當淮水險峻名曰斗山　東陽山在縣東七十五里按¶
<pb:KR2k0004_WYG_016-11a>¶
阮昇之記云東陽山上有池水名曰天井冬夏水深五¶
丈今見在又有城城不詳所置年代　臺子山在縣東¶
一里按宋書云元嘉二十七年宋將臧質屯兵旴&KR0455;城¶
内以拒魏師魏引兵士造努臺以射城中因以為名按¶
臺子山在楚州西南一百九十四里　長圍山在縣七¶
里宋書云元嘉二十七年宋文帝遣臧質拒魏武帝遂¶
於梁山築長圍城造浮橋絶水路即此山又改為長圍¶
山當在楚州西南一百八十里　旴&KR0455;山在縣東西四¶
<pb:KR2k0004_WYG_016-11b>¶
十里按阮昇之記云其山形若馬鞍遂名馬鞍山天寶¶
中改為旴&KR0455;山在楚州西南二百三十里　赤欄浦在¶
縣城南二里上作赤欄橋遂因名其水淺曲不通舟檝¶
　鳴鶴塘在縣東十五里其塘衆鶴所集猶多鳴唳以¶
為名　新開直河在縣北六十歩縣郭内其淮河决開¶
至黄土岡太極元年勅賜魏景倩奏開淮水向揚州¶
義帝祠置在臺子山上去縣東一里按漢書秦二世初¶
天下大亂項羽為盟長立楚懐王孫心為義帝都旴&KR0455;¶
<pb:KR2k0004_WYG_016-12a>¶
縣後羽遷義帝於彭城至晉義熈中於此置旴&KR0455;郡至¶
東魏郡廢其城古老相傳謂之皇城葢義帝舊居也今¶
祠見存　王彭父墓在縣東北一十七里按宋書云王¶
彭者旴&KR0455;人也少䘮母元嘉初又䘮父家貧無以營塟¶
鄉里各出夫力助作塼塼須水而天旱逺汲不周彭號¶
天自訴一旦大霧霧歇塼竈府忽生泉水塟事既竟水¶
便自竭今墓存　廢臧質城西近淮水按宋書云元嘉二¶
十七年遣將臧質屯兵旴&KR0455;縣築此城以拒魏師隋大¶
<pb:KR2k0004_WYG_016-12b>¶
業十年子讓賊據都梁宫其年江都通守王世充修理¶
此城屯軍賊破至唐武徳六年輔公祐江南作逆徐州¶
道副元帥任懐與李勣等在此屯軍聚造器杖至七年¶
破輔公祐以定江南軍去之後空廢　東陽故城北至¶
東陽山週&KR0158;十里在縣東七十五里按史記項羽紀注¶
云東陽縣本屬臨淮郡漢明帝分屬下邳後復分屬廣¶
陵又陳嬰為東陽令史又云楚漢之際曽以為荆國封¶
劉賈為荆王而東陽即此地也　廢魯城在縣南三十¶
<pb:KR2k0004_WYG_016-13a>¶
里按後魏地形志云魯縣屬淮陰隋初廢　古營屯在¶
今縣西北八十里乃三國以來營屯之所　都梁驛宫¶
在縣東南十五里隋開皇六年煬帝在都梁山避暑囘¶
向揚州因此路至向陽東一百一里入揚州高郵界¶
招信縣西五十一里舊十三鄉今六鄉本漢淮陵縣屬¶
臨淮郡宋僑立濟陰郡按宋書云泰始三年以濟陰流¶
人寓于此土遂分鍾離東界置濟陰郡又立池縣南屬¶
徐州北齊河清三年于城西二里又築城移州理即今¶
<pb:KR2k0004_WYG_016-13b>¶
縣城是也隋開皇二年以光徳太子名昭改為化明縣¶
武徳七年復名招義縣國朝建徳四年割𨽻泗州太平¶
興國元年改為招信　古奔精城在縣南六十里平地¶
古老相傳云是蠻奔精王所築未詳年代唐武徳二年¶
刺史楊益置為睢陵縣至武徳四年刺史夏侯雄才廢¶
　古淮陵城在縣西北二十五里漢書地理志云淮為¶
淮陵縣王莽改曰淮陸縣未詳廢置　古濟陰城在縣¶
東二里宋泰始二年築置濟陰郡北帶長淮河清三年¶
<pb:KR2k0004_WYG_016-14a>¶
水溢淹倒縁淮州郡多徙此城遂廢至唐武徳二年土¶
人楊益自據為化州刺史未知所屬於此城内至濟陰¶
縣四年歸國七年廢化州并縣　古公路城在北六十¶
里平地城北帶淮水後漢書袁術傳云字公路獻帝建¶
安二年僭號九江術率兵撃殺陳王寵曹操征之術聞¶
大駭乃渡江築此城以自據　啄戈河在縣東二百歩¶
其河濶四十丈　玉環山在縣西二十五里又名女山¶
狀如玉環形勢&KR0158;旋　浮山在縣西七十里下有石穴¶
<pb:KR2k0004_WYG_016-14b>¶
每淮波泛溢不能沒其穴¶
¶
¶
¶
¶
¶
¶
¶
　　太平寰宇記卷十六¶
¶
