# -*- mode: mandoku-view -*-
#+TITLE: 太平寰宇記
#+DATE: 2019-03-29 20:51:36.885358
#+PROPERTY: ID KR2k0004
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 154
<pb:KR2k0004_WYG_154-1a>¶
　　欽定四庫全書¶
¶
　　太平寰宇記卷一百五十四¶
¶
　　宋　樂史　撰¶
¶
　　隴右道五¶
¶
　　河州¶
¶
　　河州安樂郡今理枹罕縣亦雍州之域古西羌地禹貢¶
導河積石在金城西南之所經秦為隴西地漢武帝分¶
隴西置天水張掖二郡昭帝立金城郡今州即金城郡¶
<pb:KR2k0004_WYG_154-1b>¶
之枹罕縣也元屬涼州郡至靈帝時隴西宋建據此自¶
稱河首平漢王聚衆枹罕䕶軍秩二千石居之狄道縣¶
張駿二十一年以州界遼逺分晉興六郡置河州即今¶
州是也西秦乞伏乾歸又據於此後魏亦為河州後周¶
置枹罕郡隋文帝廢郡復為河州至煬帝廢州又為郡¶
唐武徳二年平李軌置河州領枹罕大夏二縣貞觀元¶
年廢大夏五年復置十年省米州置米川縣來屬十一¶
年廢烏州以其城置安鄉縣來屬天寶元年以為安鄉¶
<pb:KR2k0004_WYG_154-2a>¶
郡乾元元年復為河州¶
¶
　　元領縣三¶
¶
　　枹罕　大夏　鳳林¶
¶
　　州境¶
¶
　　東西二百二十八里　南北三百七里¶
¶
　　四至八到¶
¶
　　東南至東京二千四百七十里　東至西京二¶
千三百二十里　東南至長安一千四百六十¶
<pb:KR2k0004_WYG_154-2b>¶
里　東至蘭州三百里　南至洮州三百一十七¶
里　西北至鄯州龍支縣一百八十六里　東北¶
至蘭州三百里¶
¶
　　户¶
¶
　　唐天寶户五千七百八十二¶
¶
　　風俗¶
¶
　　同洮州¶
¶
　　姓氏(闕)¶
¶
<pb:KR2k0004_WYG_154-3a>¶
　　人物無¶
¶
　　土產¶
¶
　　與洮州同¶
¶
　　枹罕縣八鄉本漢舊縣屬金城郡按周地記云枹罕即¶
故罕羌侯邑也枹音桴後魏至唐州皆治於此　積石¶
山一名唐石山今名小積石山在縣西北七十里禹貢¶
曰浮於積石至于龍門西河西域傳河東注蒲昌海行¶
地下南出積石為中國河續漢書郡國志隴西河闗縣¶
<pb:KR2k0004_WYG_154-3b>¶
積石山西南河水出焉　大河源西河舊事云葱嶺在¶
燉煌西八十里其山高大上悉生葱故曰葱嶺河濳𤼵¶
其嶺分為二水涼州異物志云葱嶺水分流東西西入¶
大海東為河源張騫使大宛而窮河源謂極於此而不¶
達崑崙也　離水漢書地理志云金城白石縣離水出¶
西塞外東至枹罕入河　渝城溪　烏頭洲皆在邑界¶
大夏縣東南七十里元四鄉本漢舊縣屬隴西郡十六¶
國春秋云張駿十八年分武始晉興廣武置大夏郡及¶
<pb:KR2k0004_WYG_154-4a>¶
縣取縣西大夏水為名　金劒山在縣西二十里亦有¶
金劒故城一號金栁城即前涼曽為金劒縣於其中¶
大夏水一名白水出縣西南大谷中¶
¶
　　鳳林縣西南八十里元九鄉本漢白石縣地屬金城郡¶
前涼張駿八年改白石為永固縣唐貞觀十年分河州¶
於此置烏州十一年廢烏州置安鄉縣屬河州天寶元¶
年改為鳳林縣　鳳林闗在黃河側　石門山酈元水¶
經云灕水又東北逕石門口山高險對崖如門峽故得¶
<pb:KR2k0004_WYG_154-4b>¶
名疑即皋蘭山門也漢武元狩三年驃騎將軍霍去病¶
出隴西至皋蘭今是山去河不逺應謂此¶
¶
　　階州¶
¶
　　階州武都郡舊理將利縣今理福津縣土地與成州同¶
亦白馬氐之地漢書西南夷傳曰漢誅且蘭卬君并殺¶
莋侯冉䮾皆震恐請臣置吏以廣漢西白馬武都郡後¶
漢因之魏黃初中徙武都於美陽在今京兆好畤界武¶
都故城是也其時以故地為武都西部都尉理蜀漢建¶
<pb:KR2k0004_WYG_154-5a>¶
興七年諸葛亮遣陳戎攻武都陰平二郡始入蜀後屬¶
晉復為郡愍帝末劉曜寇入長安氐羌相率降伏其後¶
有氐豪茂搜勇健為羣氐所推王於武都之地自茂搜¶
之元孫盛立乃分諸氐羌為立轄二十部䕶軍各為鎮¶
戍不置郡縣至子難當為宋所滅其後楊氏苗裔復擁¶
衆據武都之仇池山至後魏又平之因築城於仙陵山¶
東至武都鎮後入西魏始改置武州後周又為武都郡¶
隋初廢郡大業初復為郡唐武徳元年置武州領將利¶
<pb:KR2k0004_WYG_154-5b>¶
建威覆津盤堤四縣貞觀元年省建威入將利天寶元¶
年改為武都郡乾元元年復為武州大厯二年亦同秦¶
州陷入吐蕃至大中三年收蕭闗至五年七月復立武¶
州即今州是也景福元年改為階州後唐長興三年移¶
就故武州為理晉末契丹猾夏秦成階三州叛入蜀周¶
顯徳三年階州歸順¶
¶
　　元領縣三　今二¶
¶
　　將利　福津¶
¶
<pb:KR2k0004_WYG_154-6a>¶
　　一縣廢¶
¶
　　盤隄䧟蕃廢¶
¶
　　州境¶
¶
　　東西四百八十里　南北三百二十里¶
¶
　　四至八到¶
¶
　　東北至東京二千四百八十里　東北至西¶
京二千六百里　北至長安一千二百里¶
東至成州三百里　南至文州二百四十里¶
<pb:KR2k0004_WYG_154-6b>¶
西至蕃州界二百里　北至秦州五百六十里¶
東南至興州四百三十里　西南至符州蕃¶
界三百五十里　東北亦連接秦州成州界¶
三百里　　西北亦連接蕃界一百八十¶
里¶
¶
　　户¶
¶
　　唐天寶户二千九百二十三皇朝户主一千六¶
百九十客四千六百二十¶
¶
<pb:KR2k0004_WYG_154-7a>¶
　　風俗¶
¶
　　文王為西伯理化西羌文王薨後羌人感文王之化¶
婦人為孝髽角至今未泯¶
¶
　　人物無¶
¶
　　土產¶
¶
　　舊貢蜜　麝香　今貢馬　出花椒　大黃¶
¶
　　巴㦸　石鹽　水銀　碌&KR0552;　狨皮¶
¶
　　福津縣舊四鄉今三鄉本漢河池縣地魏為武階郡按¶
<pb:KR2k0004_WYG_154-7b>¶
魏大統五年於今縣東北三十里故萬郡城置覆津縣¶
屬武階郡隋廢武階郡縣屬武都郡自唐景福元年再¶
置縣改為福字後唐長興三年移州於此　白江水從¶
西蕃界東到州流入文州合嘉陵江¶
¶
　　將利縣東二百一十里元六鄉本漢氏羌地漢置武都¶
郡後魏平仇池羌屬因改武都為石門縣周閔帝元年¶
改為將利舊為州理今為外邑　沮水按郡國志云武¶
都沮水之西有角弩谷即蜀將姜維勦五部氐羌之所¶
<pb:KR2k0004_WYG_154-8a>¶
　天池大澤在郡西　紫水隴右記云武都紫水有泥¶
其色赤紫而粘貢之封璽書故詔誥有紫泥之美　廢¶
盤堤縣在州南一百三十五里亦漢河池縣地後魏廢¶
帝前二年於此置武陽郡領盤堤縣後恭帝元年於今¶
縣東南一百四十二里移盤隄縣於故城以置縣因山¶
名也自武州陷復廢　盤隄山在縣西¶
¶
　　洮州¶
¶
　　洮州臨洮郡今理臨洮縣禹貢雍州之域謂西傾朱圉¶
<pb:KR2k0004_WYG_154-8b>¶
鳥䑕(註)山在今州西南吐谷渾界之内○秦漢及魏晉¶
皆諸羌所居又後為吐谷渾所侵據其地後周明帝元¶
年逐吐谷渾始得其地因置洮陽防武帝保定初立為¶
洮州其郡城本名洮陽城在洮水之北乃吐谷渾所築¶
南臨洮水極險今謂之洪和城是也隋初州如故至煬¶
帝廢州為郡唐武徳二年置洮州貞觀五年移州治於¶
洪和城後復移還洮陽城今州治也永徽元年置都督¶
府開元十七年廢併入岷州臨潭縣置臨州二十七年¶
<pb:KR2k0004_WYG_154-9a>¶
又改為洮州天寶元年改為臨洮郡管密恭縣黨項部¶
落也寄治州界乾元元年復為洮州後唐長興四年并¶
為保順軍節度¶
¶
　　元領縣二¶
¶
　　臨潭　美相¶
¶
　　州境¶
¶
　　東西五百五十里　南北二百二十里¶
¶
　　四至八到¶
¶
<pb:KR2k0004_WYG_154-9b>¶
　　東至東京二千八百一十六里　東至西京¶
二千三百九十六里　東至長安一千五百¶
六十里　東至岷州一百七十六里　東¶
至疊州一　百七十九里　西至黄河六百¶
里　西至野更無郡縣　北至河州三百¶
一十七里　東南至吐谷渾界　西北至千¶
旭戍界一百八十里　東北至河州三百一¶
十七里¶
¶
<pb:KR2k0004_WYG_154-10a>¶
　　户¶
¶
　　按十道錄云開元以前未計户¶
¶
　　長慶户二千八百口一萬五千¶
¶
　　風俗¶
¶
　　同岷州¶
¶
　　人物¶
¶
　　董卓隴西臨洮人　唐李晟隴右臨洮人也封西平¶
郡王徳宗朝以隴右未復請附貫萬年縣¶
¶
<pb:KR2k0004_WYG_154-10b>¶
　　土產¶
¶
　　同岷州¶
¶
　　臨潭縣七鄉本渾谷之鎮謂之洪和城後周改為美相¶
縣屬洮州唐貞觀四年移洮州理於此五年置臨潭縣¶
屬於旭州八年廢旭州縣來屬其年復移還洮陽城今¶
州治也仍舊於洪和縣置美相縣𨽻洮州天寶中廢美¶
相併入　崆峒山亦經郡界爾雅謂崆峒之人武　洮¶
水源出西傾山亦曰嵹臺山在縣西南二百三十六里¶
<pb:KR2k0004_WYG_154-11a>¶
即吐谷渾界漢書地理志云洮水出西羌中北至枹罕¶
東入河又沙州記云洮水與墊江水俱出西嵹臺山山¶
南即墊江源山東則洮水源也　栢木亦自吐谷渾界¶
流經邑内　秦長城史記云東至碣石西至臨洮是也¶
　鳴鶴城鎮念城三足城皆吐谷渾昔有此地時所築¶
今見郡地¶
¶
　　美相縣東七十里一鄉本後周之洪和郡也周明帝武¶
成元年置洪和郡并當夷縣以郡屬岷州武帝時郡省¶
<pb:KR2k0004_WYG_154-11b>¶
以縣屬同和郡¶
¶
¶
¶
¶
¶
¶
¶
　　太平寰宇記卷一百五十四¶
¶
