# -*- mode: mandoku-view -*-
#+TITLE: 太平寰宇記
#+DATE: 2019-03-29 20:51:36.741286
#+PROPERTY: ID KR2k0004
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 134
<pb:KR2k0004_WYG_134-1a>¶
　　欽定四庫全書¶
¶
　　太平寰宇記卷一百三十四¶
¶
　　宋　樂史　撰¶
¶
　　山南西道二¶
¶
　　&KR0235;州¶
¶
　　&KR0235;州河池郡今理梁泉縣禹貢梁州之域戰國時為秦¶
地秦并天下為隴西郡漢髙帝分隴西郡置廣漢郡武¶
帝分廣漢西部置武都郡領九縣其屬有故道河池二¶
<pb:KR2k0004_WYG_134-1b>¶
縣今州即二縣之地也三國時屬魏明帝太和三年其¶
地沒蜀魏平蜀後為雍州地其地本氐羌所居漢獻帝¶
建安中有楊騰者為部落大師騰子駒勇健多計略始¶
徙居仇池至宋武帝封楊盛為武都王其子元及弟難¶
當亦相&KR0071;為王文帝元嘉十八年難當傾國南㓂規有¶
蜀土文帝遣裴方明討之難當奔後魏太平真君二年¶
拓定仇池其年于此城立鎮太和元年置固道郡延昌¶
中以固道郡置南岐州廢帝三年改南岐州為&KR0235;州因¶
<pb:KR2k0004_WYG_134-2a>¶
州郡有鸑鷟山為名按成州同谷縣本是鳯州西界縣¶
南有鳯凰山因為州名大業三年改為河池郡武徳元¶
年復為鳯州北接蕃戎東綿秦漢天寶元年改為河池¶
郡乾元元年復為鳯州為蜀升為武興軍節度使後唐¶
三年降為防禦州今為團練州¶
¶
　　元領縣四　今三¶
¶
　　梁全　兩當　河池¶
¶
　　一縣廢¶
¶
<pb:KR2k0004_WYG_134-2b>¶
　　黃花(併入梁泉)¶
¶
　　州境¶
¶
　　東西百八里　南北三百七十六里¶
¶
　　四至八到¶
¶
　　東北至東京一千八百八十里　東北至西京一千¶
四百六十里　東北至長安六百里　東北至鳯翔¶
府隔牙關三百五十里　西至成州二百七十里¶
東至興元府三百八里　北至隴州三百七十里¶
<pb:KR2k0004_WYG_134-3a>¶
東南至洋州三百八十里不通鞍馬　西南至興州¶
長舉縣青泥嶺為界一百九十六里　西北至秦州¶
五百三十里　東北至鳯翔府陳倉縣大散關為界¶
一百四十里¶
¶
　　户¶
¶
　　唐開元户五千九百一十八¶
¶
　　風俗¶
¶
　　土少桑麻婦人無機杼之勤至于井稅之布帛口食¶
<pb:KR2k0004_WYG_134-3b>¶
之鹽酪皆資于他郡焉¶
¶
　　姓氏¶
¶
　　(闕)¶
¶
　　人物無¶
¶
　　土産¶
¶
　　蠟燭(貢)　麝香(貢)　石斛　葛根　蓬累子¶
¶
　　梁泉縣舊四鄉今三鄉本漢故道縣地故道今兩當縣¶
是也此元為戍三國時司馬懿禦蜀寇此廢戍改置梁泉¶
<pb:KR2k0004_WYG_134-4a>¶
縣以界内梁山泉為名屬故道郡隋開皇三年罷郡屬¶
&KR0235;州　唐倉柵唐立倉廪至今謂之唐倉柵也　長松¶
山三松山在縣南五里周地圖記云山有三峯並有長¶
松因名　紫柏坂龍女山在縣東八十七里周地圖記¶
云其山兩頭髙狀似龍形故以為山名多紫柏故華陽¶
國志云梁泉縣東北八十里有紫柏坂　父子崖神在¶
縣東北二十里周地圖記云有大小木若相懐抱因名¶
為父子崖其下置神祠嵗終則集境内于此亭祭之水¶
<pb:KR2k0004_WYG_134-4b>¶
旱亦祈之故道水在今州理即故道川也　迴車戍在¶
縣南一百六十六里梁太清五年北魏遣雍州刺史達¶
奚武為大都督及行臺楊寛率衆七萬由陳倉路取迴¶
車戍入斜谷闗出白馬道謂此也　廢黄花縣在州北¶
六十里本漢故道縣地今縣即梁泉縣之梁道鄉唐武¶
徳元年分梁泉縣置東有黄花州因名之寶厯元年以¶
其地併入梁泉　黄花州水經云大㪚水流入黄花川¶
　燋崖山在縣西北四十五里　大散水出縣東界大¶
<pb:KR2k0004_WYG_134-5a>¶
㪚嶺經縣西去城十步¶
¶
　　兩當縣西五十里元三鄉本漢故　縣也屬武都郡漢¶
書曰髙帝引兵従故道出襲雍謂此也永嘉之後地沒¶
氐羌縣名絶矣後魏因于此置故道郡領兩當廣鄉二¶
縣因界内兩當水為名水經注云兩當水出陳倉縣之¶
大散嶺西南流入故道川謂之故道水河池縣有兩當¶
水西北自成州界入東南流入故道縣取水為名或云¶
縣為界兩山相當為名　鸑鷟山在縣西二十里　尚¶
<pb:KR2k0004_WYG_134-5b>¶
婆水今名石盤水水多盤石因以為名俗語音訛故為¶
尚婆也川中有鳥羣飛二月従北向南八月従南還北¶
音如簫管俗云伎兒鳥春來則種禾秋去則種麥人常以¶
為農時候¶
¶
　　河池縣西北一百七十里元三鄉本漢舊縣屬武都郡¶
華陽國志云河池一名仇池按郭仲産秦川記仇池山¶
本名仇維山山上有池似覆壺有瀑布望之如舒布前¶
志所云是縣因山為名山在成州界去縣稍逺今縣所¶
<pb:KR2k0004_WYG_134-6a>¶
處謂之河池水故取為名永嘉之後沒于氐羌縣名絶¶
矣後魏于此置廣化郡廣化縣隋開皇三年罷郡屬¶
&KR0235;州仁夀元年改為河池縣復舊名故道水經縣城西¶
去城三步　河池戍在縣城中　髑髏堆在縣東北四¶
十三里後魏討仇池于此大破吳軍築為京觀俗號髑¶
髏堆¶
¶
　　開寶監¶
¶
　　開寶監本&KR0235;州兩當縣亂山之中出銀礦之所也皇¶
<pb:KR2k0004_WYG_134-6b>¶
朝建隆三年置銀冶遂名為開寶監都管&KR0235;州諸縣出¶
銀之務¶
¶
　　文州¶
¶
　　文州陰平郡今曲水縣禹貢梁州之域周為雍州之境戰¶
國時氐羌據焉漢武帝開西南夷置陰平道凡邑有𦍑¶
戎曰道以統其衆屬廣漢郡其後先主都蜀此地為邉¶
陲要阨至建興七年諸葛亮定之因為全蜀之防要其¶
後鍾㑹伐蜀姜維請備陰平橋後主不従故敗三國志¶
<pb:KR2k0004_WYG_134-7a>¶
云鄧艾自隂平景谷步道懸兵束馬經江曲出綿竹以¶
滅蜀即此路是也又按華陽國志云晉永嘉之末太守¶
王監以郡降李雄永嘉之後羌戎屬楊茂搜據此郡自¶
后不為正朔所頒南史謂志悉無所録又按國志嚴人¶
流寓于蜀者仍于益州立南北二隂平郡寓于漢中者¶
亦于梁州立南北二隂平郡宋及齊梁皆諸羌所㨿後¶
魏平蜀始于此置文州及盧北郡在今長松縣隋開皇¶
初廢州郡併其地入武都郡之曲水縣義寧二年置隂¶
<pb:KR2k0004_WYG_134-7b>¶
平郡領曲水長松正西三縣武徳元年改為文州移于¶
隂平白馬水東接金珠山置貞觀元年省正西入曲水¶
天寶元年改為隂平郡乾元元年復改為文州舊屬隴¶
右道𨽻松州都督永徽後制屬劍南道建中三年以其¶
州先退居内地置于隂平下瀕蕃㓂屢入不堪固守遂¶
移就州東麻閔谷口止鄧艾姜維故城置唐末暨五代¶
偽蜀孟氏相繼竊據其地今治曲水縣¶
¶
　　元領縣二　今一¶
¶
<pb:KR2k0004_WYG_134-8a>¶
　　曲水¶
¶
　　一縣廢¶
¶
　　長松(併入曲水)¶
¶
　　州境¶
¶
　　東西三百里　南北二百十里¶
¶
　　四至八到¶
¶
　　東北至東京二千二百六十里　東北至西京二千¶
二百四十里　東北至長安一千三百六十里　東¶
<pb:KR2k0004_WYG_134-8b>¶
至利州三百三十里　南至龍州四百三十里　西¶
至挾州鎮蕃界一百三十五里　北至階州二百一¶
十五里　東南至龍州四百三十里　西南至蕃界¶
八十里以赤磨嶺為界　東北至武州盤鞮縣一百¶
三十里　西北至蕃界一百三十五里以大㳟嶺為¶
界¶
¶
　　户¶
¶
　　唐開元户一千七百六十九皇朝户主五千三百五¶
<pb:KR2k0004_WYG_134-9a>¶
十七客一千九十四部落户五百二十三¶
¶
　　風俗¶
¶
　　土風習俗半雜氐羌婚娶頗參中土¶
¶
　　姓氏¶
¶
　　(闕)¶
¶
　　人物無¶
¶
　　土産¶
¶
　　羚羊角　麝香(貢)　紅花　白蜜　柑子　雄黃¶
<pb:KR2k0004_WYG_134-9b>¶
布　狨　香　獐子¶
¶
　　曲水縣元六鄉本漢陰平道也屬廣漢郡晉為陰平縣¶
屬陰平郡永嘉末地陷李雄縣遂廢後魏平蜀置曲水¶
縣在南北二江之曲因為名蜀陰平隋開皇三年罷郡¶
屬文州　太白山在縣南二百五十三里其山岩谷高¶
峻嘗多霜雪綿亘峯嶺春夏不消俗因名太白高二千¶
三百一十四丈七尺　東維水今名卭維水出縣東北¶
卭維谷水經注云出西北維谷東南入白水在州城東至五¶
<pb:KR2k0004_WYG_134-10a>¶
十步源従故松州赤磨嶺流下挾州故萬泉縣東至縣¶
界水經云白水又東南入隂平也　白馬水出縣西南¶
曽敬山下水經注云白馬水出長松縣西南白馬溪東¶
北經長松縣西東北注白水　鄧艾故城在縣東七里¶
魏景元四年鄧艾伐蜀上言今賊既摧折宜遂乗之後¶
隂平由斜徑漢徳陽亭出劍閣西百里去成都三百餘¶
里竒兵衝其腹心破之必矣艾遂自隂平道伐蜀此時¶
所築城　姜維故城在縣東七十里至今猶存姜維先¶
<pb:KR2k0004_WYG_134-10b>¶
此築城與鄧艾相守　廢長松縣在西一百里後魏之¶
建昌縣也屬盧北郡城内即後周武成二年與同和郡¶
同徙于此隋開皇十八年改為長松縣屬文州以地多¶
喬松為名唐寶應元年以縣接隴石頻&KR0476;羌侵擾百姓¶
流亡空存縣額真元六年九月廢入曲水縣　武州水¶
在縣東八十里従隴右政疊州常芳縣下流入故長松¶
縣東過入白水江次八利州昭化縣境合嘉陵江　金¶
珠水在縣西五里經松州黨藂山東流入當縣合火同¶
<pb:KR2k0004_WYG_134-11a>¶
水口絶其水因金珠村為名　龍頭山在縣西七里従¶
故松州黨藂山來至當州石馬水口絶其山如虎頭¶
石馬泉源従故松州黨藂山來至當州合白水水中有¶
石如馬　天魏山在縣地三十一里　蘆北故城在縣¶
東五十二里因葭蘆鎮為名　廢扶州本同鬯郡禹貢¶
梁州之域實西戎之地周省梁入雍又為州域自秦漢¶
迄于魏晉地屬蕃夷無所建置後魏廢帝前元西逐吐¶
谷渾討定隂平于此置鄧州及鄧寧郡取前鄧羌部落¶
<pb:KR2k0004_WYG_134-11b>¶
所居為州郡之名時又置帖夷縣以𨽻帖夷郡開皇初¶
以夷人寧帖為義也其後改鄧州為寧州取安寧為稱¶
至開皇七年廢郡改寧為扶義取扶持以立州名煬帝¶
初又廢州為同鬯郡唐武徳元年改為扶州舊屬隴右¶
道𨽻松州都督永徽後改為劍南道大厯五年以吐蕃¶
叛擾移入山險以理之尋陷入蕃至大中二年八月收¶
復今廢為扶州鎮以文州元領縣四今廢　廢同鬯縣¶
四鄉本後魏之舊縣也廢帝前元置屬封統郡隋開皇¶
<pb:KR2k0004_WYG_134-12a>¶
初改屬鄧州後屬扶州　鄧至山在縣東二十五里鄧¶
至故城在縣南三里　廢帖夷縣在東一百里四鄉周¶
地圖云後魏廢帝元年置屬帖夷郡開皇三年屬鄧州¶
七年改屬扶州　安昌故城在縣東北三十二里後魏¶
廢帝遣儀同宇文昶平殄隂平鄧至二蕃立寧州修築¶
故城　廢鉗州在縣西一百三十里四鄉後魏廢帝二¶
年置因山為名屬尚安郡隋開皇三年屬鄧州七年改¶
為扶州　羅夷山在縣東南五十八里　白水經縣南去¶
<pb:KR2k0004_WYG_134-12b>¶
二十八里　鉗州神在縣西北十里水旱人請焉　聖¶
鹿城在縣西昔羌人見羣鹿于此欲捕之入穴不知所¶
去遂指以名之　廢尚安縣西一百一十里二鄉周地¶
圖記云後魏恭帝後二年置武進郡于此地隋初郡廢¶
而縣𨽻扶州　素嶺山與芳州常芬界其山髙聳冬夏¶
積雪因名素嶺山　黒水水經注云黒水出于羌中西¶
南經黒水域西又西南入白水即此也　丈扶二州¶
按真元十道圖云此二州自貞觀中𨽻隴右道開元後¶
<pb:KR2k0004_WYG_134-13a>¶
並屬劍南道古二州並置在南白江下流至方維與北¶
江合據山川勢合屬山南道以前七州合于武州置一¶
連帥以總捍禦西戎于邊事甚便頃開元天寶中西戎¶
陸梁數乗又劍南出師援取罕聞有功地當兩師強弩¶
之末故使彼得寛縱于彌水之間水如武州置兵與劍¶
南隴右為犄角之勢自然破膽邊境無事誠所賴焉¶
¶
¶
<pb:KR2k0004_WYG_134-13b>¶
¶
¶
¶
¶
¶
¶
¶
¶
　　太平寰宇記卷一百三十四¶
¶
