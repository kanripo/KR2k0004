# -*- mode: mandoku-view -*-
#+TITLE: 太平寰宇記
#+DATE: 2019-03-29 20:51:38.050524
#+PROPERTY: ID KR2k0004
#+PROPERTY: BASEEDITION WYG
#+PROPERTY: WITNESS master    
#+PROPERTY: JUAN 79
<pb:KR2k0004_WYG_079-1a>¶
　　欽定四庫全書¶
¶
　　太平寰宇記卷七十九¶
¶
　　宋　樂史　撰¶
¶
　　劔南西道八¶
¶
　　戎州¶
¶
　　戎州南溪郡今治南溪縣禹貢梁州之域春秋為僰侯¶
國秦惠王破滇池此地始通五尺道漢武開置故使唐¶
䝉治道如此而破䍧牱夜郎立犍為郡十三州郡志有¶
<pb:KR2k0004_WYG_079-1b>¶
犍為山也因置僰道縣以属焉歴後漢晉宋齊皆因之¶
梁大同十年於此置六同郡以六合所同為郡之名尋¶
又置戎州以鎮撫戎夷也隋初郡廢而州存煬帝初廢¶
州以其地為犍為郡唐武德元年復改為戎州領僰道¶
犍為南溪開邉郁鄔五縣貞觀四年以開邉屬南通州¶
于州置都督府戎即昆曲恊黎盤㑹鈞分分户厈褒宗¶
靡姚徽十七州八年置撫來縣仍改南通州為賢州又¶
廢賢州以開邉來属天寳元年改為南溪郡依舊都督¶
<pb:KR2k0004_WYG_079-2a>¶
覊縻三十六州一百三十七縣並荒便無户口乾元元¶
年復為戎州貞元中㑹治於僰道縣至長慶中復理于¶
此州¶
¶
　　元領縣五　今三¶
¶
　　僰道　南溪　宜賓¶
¶
　　二縣廢¶
¶
　　開邉　歸順　已上二縣併入僰道縣¶
¶
　　州境¶
¶
<pb:KR2k0004_WYG_079-2b>¶
　　東西一百五十里　南北一百二十里¶
¶
　　四至八到¶
¶
　　東北至東京四千三百五十里　東北至西京三千¶
九百五十里　東北取嘉眉二州水路至長安二千¶
七百里　東至瀘州富順監界三百八十七里　西¶
至僰道縣開邉團界連覊縻武昌州二千五百七里¶
　南至南溪縣覊縻馬湖江蠻界武昌州三千三百¶
十七里　北至榮州三百十里　東南至瀘州綿水¶
<pb:KR2k0004_WYG_079-3a>¶
縣界一百五十四里　西南至馬湖江蠻界一千里¶
　東北至瀘州水路三百十里陸路二百四十里¶
¶
　　西北至嘉州五百六十八里至玉津縣三百二十四¶
里　西南取曲恊州并南寧州安寧監井路至南詔¶
所居　羊咀　咩城二千三百里¶
¶
　　户¶
¶
　　唐開元户四千五百皇朝管户夷漢主客都五千¶
二百六十三¶
¶
<pb:KR2k0004_WYG_079-3b>¶
　　風俗¶
¶
　　其土有四族黎蒯虞牟夷夏雜居風俗各異其蠻獠¶
之𩔖不識文字不知禮教言語不通嗜慾不同椎髻¶
跣足鑿齒穿耳衣緋布羊皮莎草以神鬼為徴騐以¶
殺傷為戲笑少壯為上衰老為下男女無别山岡是¶
居¶
¶
　　人物¶
¶
　　任永僰道人長於厯數公孫述徴之托盲　隗相字¶
<pb:KR2k0004_WYG_079-4a>¶
叔通養母至孝母好食江中流水有横石生江中成橋¶
漢徴為郎　吳順字叔和至孝赤烏巢其門後為永¶
昌太守¶
¶
　　土産¶
¶
　　茘枝煎　半夏　升麻　狨皮暖座¶
¶
　　按郡國志云僰道有獸名獑猢似猿而四足短一騰¶
一百五十步如迅鳥之飛取此皮為狐白之用盈百¶
方成又段氏蜀記云戎人進猓&KR1738;褥皂碧褐三色相¶
<pb:KR2k0004_WYG_079-4b>¶
間元出馬湖江石門兩路蠻界内¶
¶
　　僰道縣元六鄉本漢武伐䍧牱始道路於此亦舊夷國¶
故為僰道漢置縣有夷狄曰道梁武因加縣字而立郡¶
于此隋移郡於南溪唐開元長慶猶治于彼貞元中復¶
治于此㑹昌二年遭馬湖江水漂蕩隋移州在此岸今¶
治所　黒水從胡監生獠界出東海流入蜀江唐天寳¶
六年改為皂水按地輿志華陽黒水惟梁州注云黒水¶
出今南寧州南廣縣汾關山北至僰道縣入江也　黄¶
<pb:KR2k0004_WYG_079-5a>¶
魚山山水瑩静岩中惟生女貞樹也　亡起山岑起亡于¶
此故曰亡起山　龍溪源出南溪縣　伏犀灘益州記¶
云伏犀灘東南六十里有黄牛像其崖峻嶮逺望斑斕¶
頗像黄牛又水經云昔有黄牛從棘溪而出上此崖乃¶
化為石是名伏犀灘　茘枝灘益州志云茘枝灘東南¶
二十里山嶺上有一冡惟生女貞樹樹上常有白猿栖¶
息郡國志云僰道有玉女冡是也　茘枝園郡國志云¶
僰住施夷中最賢者古所謂僰僮之富多以茘枝為業¶
<pb:KR2k0004_WYG_079-5b>¶
園植萬株樹收一百五十斛　蘭山在邑界　張儀同¶
祠古老相傳張儀同祠犍為郡故城在青衣江七里¶
貞婦石在縣(闕)七里舊州岸古老舊傳昔有貞婦夫殁¶
無子事姑甚孝姑抑而嫁竟不從之終姑之世後身没¶
其居之室有一大石湧出後人愛其貞&KR0757;號其石為貞¶
婦石¶
¶
　　宜賓縣西北一百六十里元六鄉本漢南安縣地屬犍¶
為郡蜀諸葛亮南征于此置郁鄔戍後改為郁鄢縣唐¶
<pb:KR2k0004_WYG_079-6a>¶
開元十七年為義賓縣後移于狼川即今治也皇朝¶
開寳九年改為宜賓縣　可無山在邑界¶
¶
　　南溪縣東一百二十里元六鄉漢犍為郡之南廣縣後¶
廢為南武戍隋仁壽二年改為龍源戍避諱後改為南¶
溪縣在僰溪之南因為縣名　魚津按郡國志云南溪¶
縣西三十里有津津南有鴛鴦圻是也　鴛鴦山益部¶
耆舊傳曰僰道有張真者娶黄氏女名帛真因乗船過¶
江船覆没帛求夫屍不得于溺所仰天長嘆遂自沉焉¶
<pb:KR2k0004_WYG_079-6b>¶
積十四日帛乃扶夫尸出於灘下因名鴛鴦岸　孝子¶
石蜀中故老云隗叔通僰人性至孝母食必須江水通¶
每汲江中石為之出今江口有石號孝子石　青衣水¶
在縣南一里四步從僰道城東流至縣界多稜口至瀘¶
州綿水縣地名龍騰溪里水地輿志華陽黒水惟梁州¶
注云黒水今出南寧州南廣縣汾關山北至僰道縣入¶
江　馬湖江從州西南流出東郭與蜀江合下達于荆¶
南源出雲南而來諸葛亮云五月渡瀘即此水之上流¶
<pb:KR2k0004_WYG_079-7a>¶
也蜀號瀘水　乞子石在州南五里兩石夾青衣江樹¶
對立如夫婦之相向故老相傳東石從西乞子將歸故¶
風俗記云人無子祈禱有應　廢開邉縣在州西南六¶
十五里亦僰道地隋開皇六年於此置以開拓邉疆為¶
名在馬湖朱提兩江口置　大黎山　小黎山管開邉¶
縣界四時霖霪不絶俗人呼為大漏天小漏天其諸山¶
自嘉州以來每峯相接高低隱伏奔走三峡其石狀妙¶
而難名　乳洞山亦名乳洞峯有泉如乳在開邉縣或¶
<pb:KR2k0004_WYG_079-7b>¶
有隱者飲此得仙　波凌池在州西開邉縣去州一千¶
餘里其地長五十里濶七里深十餘丈古老相傳號曰¶
波凌池風雷一動波浪凌山謂此也一名天池一名滇¶
池　廢歸順縣在州西北三十里亦僰道地唐貞觀中¶
郡獠歸服因於此立鎮以撫之以歸順為名聖厯三年¶
分郁鄢縣就廢鎮置縣以處生遼皇朝并入僰道縣¶
　越溪去縣四十里流至榮州旭川縣界　可雲山¶
夷都山俱在縣界¶
¶
<pb:KR2k0004_WYG_079-8a>¶
　　元管蠻夷州縣今並廢存而有去不去者要知古跡¶
而已¶
¶
　　恊州隋犍為郡之地古夜郎侯國唐武德元年開南中¶
置長安西南四千里北接戎州¶
¶
　　領縣三　與州同置¶
¶
　　東安　西安　湖津¶
¶
　　領户三百二十九¶
¶
　　西州唐武德元年開南中置恭州八年改為曲州長安¶
<pb:KR2k0004_WYG_079-8b>¶
西南四千三百三十里北接恊州¶
¶
　　領縣二¶
¶
　　朱領武德元年置安上縣七年改為朱提　唐興¶
按國志朱提西猶有鳩鵲已南無也朱提縣千秋池¶
螳螂山　毒草城夏飛鳥過之不得山多猿鳥啾啾¶
聒耳¶
¶
　　郎州唐武德元年開南中置南寧州乃立味同樂升麻¶
同起新豐隴隄泉麻梁水降九縣四年置総管府管南¶
<pb:KR2k0004_WYG_079-9a>¶
寧恭恊昆尹㑹姚西濮西宋九州五年罷總管其年冬¶
復置寄治益州七年改為都督督西寧豫西利南雲磨¶
南籠七州并前九州合十六州仍割南寧州之降縣屬¶
西寧州八年自益州移都督於今治貞觀六年罷都督¶
置刺史八年改南寧為郎州在長安西南五千六百七¶
十里北接曲州¶
¶
　　領縣七　並與州仝置¶
¶
　　味縣隋廢仝樂縣武德元年復置改名味　同樂¶
<pb:KR2k0004_WYG_079-9b>¶
升麻　仝起　新豐　隴隄　泉麻¶
¶
　　昆州漢益州郡地唐武德初招慰置長安西南五千三¶
百七十里北接嶲州¶
¶
　　領縣四　與州同置¶
¶
　　益寧　晉寧　有滇池周三百里　安寧　秦藏¶
領户一千六百二十七¶
¶
　　盤州唐武德七年開置西平州貞觀八年改為盤州長¶
安西南五千三十里北接郎州南接交州¶
¶
<pb:KR2k0004_WYG_079-10a>¶
　　領縣三　與州同置¶
¶
　　附唐　平夷　盤水　即舊興古郡¶
¶
　　領户一千九百六十¶
¶
　　黎州武德七年析南寧州置西寧州貞觀八年改為黎¶
州無至長安里數北接昆州¶
¶
　　領縣二　二縣本属南寧¶
¶
　　梁水　降¶
¶
　　領户一千¶
¶
<pb:KR2k0004_WYG_079-10b>¶
　　厈州武德七年開置南雲州貞觀三年改為厈州長安¶
西南五千一百六十五里¶
¶
　　領縣二　與州仝置¶
¶
　　勃弄　厈州　縣界有永昌故城¶
¶
　　領户四千八十¶
¶
　　鬀州武德四年置又濮州貞觀十一年改為鬀州長安¶
西南四千八百五十里南接姚州¶
¶
　　領縣四　與州同置¶
¶
<pb:KR2k0004_WYG_079-11a>¶
　　濮水　青蛉(註)舊縣属越嶲　岐星　銅山¶
¶
　　領户一千三百九十¶
¶
　　尹州武德四年置無長安里數接鬀州¶
¶
　　領縣五　與州同置¶
¶
　　馬邑　天池　監泉　甘泉　湧泉¶
¶
　　領户一千七百¶
¶
　　曽州唐武德四年置在長安西南五千一百四十五里¶
西接厈州界¶
¶
<pb:KR2k0004_WYG_079-11b>¶
　　領縣五　與州同置¶
¶
　　曽　三部　神泉　龍亭　長知¶
¶
　　領户一千¶
¶
　　靡州唐武德七年置西豫州貞觀三年改為靡州長安¶
西南四千九百四十五里南接姚州¶
¶
　　領縣二　與州同置¶
¶
　　磨豫　七部¶
¶
　　領户一千二百¶
¶
<pb:KR2k0004_WYG_079-12a>¶
　　裒州唐武德四年置長安西南四千九百七十里南接¶
姚州¶
¶
　　領縣二¶
¶
　　楊陂　强樂¶
¶
　　領户一千四百七¶
¶
　　宗州唐武德四年置西宗州貞觀十一年去西字長安¶
西南五千十里北接姚州¶
¶
　　領縣三¶
¶
<pb:KR2k0004_WYG_079-12b>¶
　　宗居　石塔　河¶
¶
　　領户一千九百三十¶
¶
　　㣲州唐武德四年置利州貞觀十一年改為㣲州長安¶
西南四千九百七十里東北接縻州¶
¶
　　領縣二　與州仝置¶
¶
　　梁利　十部¶
¶
　　領户一千一百五十¶
¶
　　姚州唐武德四年置長安四千九百里其州置在姚府¶
<pb:KR2k0004_WYG_079-13a>¶
舊城北百餘步漢益州郡之雲南縣古滇王國楚威王¶
使大將莊蹻沂沅水出苴蘭以伐夜郎属秦擊奪楚黔¶
中地蹻無路能還蹻遂自王之秦蜀通五尺道置吏漢¶
武開西南&KR0642;置益州郡雲南即属邑也後置永昌郡雲¶
南哀牢博南皆屬邑也蜀劉氏分永昌為寧為雲南郡¶
而治於弄棟川晉改為晉寧郡又置寧州武德四年安¶
撫大使李英以此州内人多姚姓故置姚州管州三十¶
二麟德元年移姚州治於弄棟川自是朝貢不絶天寳¶
<pb:KR2k0004_WYG_079-13b>¶
末楊國忠用事蜀帥撫慰不謹蠻王閔羅鳯不恭國忠¶
令鮮于仲通興師一萬渡瀘討之大為羅鳯所敗自是¶
臣附吐藩侵冦西川貞元中韋皋鎮蜀蠻帥異皋尋歸¶
國遂以皋為雲南安撫大使命使册拜謂之南詔太和¶
中杜元頴鎮蜀蠻王鹺顛侵蜀自是或臣或否咸通結¶
搆南海蠻深冦蜀部西南&KR0642;之中南詔蠻最大¶
¶
　　領縣三¶
¶
　　姚城　瀘南　長明¶
¶
<pb:KR2k0004_WYG_079-14a>¶
　　四至¶
¶
　　東至東京四千四百七十里　東至西京四千八百¶
九十里　東北至長安四千三十里　東至安寧監¶
井二百五里　西南至詔所居羊咀羊城三百里¶
自羊苴羊城西至永昌故城東南至安南府水路約¶
有二千里¶
¶
　　風俗¶
¶
　　民能鼻飲水¶
¶
<pb:KR2k0004_WYG_079-14b>¶
　　土産¶
¶
　　有種木皮以為布　龍布似荔枝　越氊　蜀記云¶
雲南越□毭罽也¶
¶
　　姚城縣二鄉本漢弄棟縣地因川為名唐因立州改為¶
姚城縣置在姚府舊城百餘步　雲南山山有祠處石¶
室稱黄石公祀之必用紙一百張筆一雙墨一丸室内¶
有啟必知吉凶但不見其形　禺同山山有金馬碧鷄¶
之祠　弔鳥山九州要記云弔鳥山在葉檢則雲南郡廢¶
<pb:KR2k0004_WYG_079-15a>¶
邑也山上有鳥千百羣飛鳴呼啁啾嵗凡六大集俗云¶
鳯凰死於此地故衆鳥來弔　禹穴九州記云蜻蛉縣¶
有禹穴蜻蛉即雲南郡廢邑有禹穴穴内有金馬碧鷄¶
其光倏忽人皆見之漢王褒入蜀祀之　黄津江在郡¶
南側有大虵名曰青葱好食人又有大蛇在樹上伺鹿¶
過繞之鹿死乃吞之吞了蛇亦繞樹其角骨亦鑚皮而¶
出蛇亦殆死瘡差即更欲吞之　迷水在郡南三百里¶
一曰滇池上源深濶下流淺狭有似倒流故曰滇池有神馬與¶
<pb:KR2k0004_WYG_079-15b>¶
今馬交生異駒郡國志云滇池周迴五百里中出駿馬¶
　蜻蛉水郡國志云上有石猪峯峯有石猪母子數千¶
頭云夷人昔日牧猪於此因化為石今人於此不改放¶
牧¶
¶
　　瀘南縣北五里元二鄉垂拱元年置長城縣於此天寳¶
初改為瀘南縣以在瀘水之南為名¶
¶
　　長名縣¶
¶
　　右上十六州舊属戎州都督天保以前朝貢不絶天¶
<pb:KR2k0004_WYG_079-16a>¶
寳後没在蠻境舊管蠻夷新舊州四十七一十五州¶
管縣五十二在益州郡界内其州近滇池並是蠻夷¶
諸獠縁地最逺與姚嶲州雲南接界¶
¶
　　南寧州在州西南二千六百五十三里開元五年八月¶
十三日勅郎州為南寧州管縣五¶
¶
　　盤州在州西二千七里管縣三¶
¶
　　麻州在州西南千四百八十里管縣三¶
¶
　　古靖州在州西南七百二十里管縣二¶
¶
<pb:KR2k0004_WYG_079-16b>¶
　　英州在州西南一千七百七里管縣五¶
¶
　　聲州在州西南二千二百七十七里管縣五¶
¶
　　咸州在州西南一千九百三十九里管縣二¶
¶
　　瀘慈州在州西一千三百四十六里管縣四¶
¶
　　歸武州在州西二千七里管縣二¶
¶
　　嚴州在州西二千七百里管縣四¶
¶
　　湯州在州西二千七百七里管縣三¶
¶
　　武德州在州西五百七里管縣三¶
¶
<pb:KR2k0004_WYG_079-17a>¶
　　秦龍州在州西南一千一百七里管縣四¶
¶
　　一十六州管縣七十六在南廣溪洞内並是諸獠¶
¶
　　恱州在州南二百十七里管縣五¶
¶
　　移州在州西南五百八十七里管縣三¶
¶
　　景州在州南三百九十六里管縣七¶
¶
　　播狼州在州南二百八十九里管縣三¶
¶
　　鞏州在州南三百七里管縣四¶
¶
　　連州在州西後筠州析出管縣六¶
¶
<pb:KR2k0004_WYG_079-17b>¶
　　南州在州西五百三十五里盈州析出管縣四¶
¶
　　德州在州南五百六十四里管縣四¶
¶
　　為州在州南四百九十里管縣二¶
¶
　　洛州在州南四百二十里管縣四¶
¶
　　筠州在州南四百一十七里管縣八¶
¶
　　志州在州西四百五十六里管縣六¶
¶
　　益州在州南五百六十七里管縣四¶
¶
　　武昌州在州南二千三百一十七里管縣七¶
¶
<pb:KR2k0004_WYG_079-18a>¶
　　扶德州在州東南四百五十七里管縣四¶
¶
　　四州管縣二十八　三州在馬湖江並是蠻無稅輸¶
係州縣¶
¶
　　馴州在州西北七百三十三里管縣五¶
¶
　　騁州在州西一千三十二里管縣三¶
¶
　　浪州在州西北一千三百四十三里貞元十三年五月¶
十七日西川節度使韋皋奏置管縣五¶
¶
　　一州納稅賦¶
¶
<pb:KR2k0004_WYG_079-18b>¶
　　商州是獠在州西北二百九十三里管縣五今見属南¶
溪縣供納稅賦¶
¶
　　一十二州管縣三十七在石門路並無稅賦供輸州¶
縣相承在圖經上標名額耳¶
¶
　　恊州在州西南八百里天寳年中因雲南離叛被破今¶
移置在州西南四百九十三里管縣二¶
¶
　　靖州在州西南五百一十里管縣二¶
¶
　　曲州在州西南九百里天寳年中因雲南破移在開邉¶
<pb:KR2k0004_WYG_079-19a>¶
縣界去縣一百二十七里管縣四¶
¶
　　播陵州在州南五百七十七里管縣二¶
¶
　　鉗州在州西南四百五十七里元無縣從開邉縣析出¶
哥靈州在州西南一千四百里管縣三¶
¶
　　滈州在州南九百一十二里管縣三¶
¶
　　切騎州在州西南一千一百里管縣四¶
¶
　　品州在州西南二千三百九十五里管縣三¶
¶
　　從州在州西南二千六百四十二里管縣六¶
¶
<pb:KR2k0004_WYG_079-19b>¶
　　柯違州在州南九百七里管縣三¶
¶
　　碾衛州在州西南九百九十七里管縣三¶
¶
　　右上覊縻諸州除没落雲南蠻界一十五州其餘雖¶
有名額元無城邑散在山洞不常其居撫之難順擾¶
之易動其為刺史父子相繼無子即以其黨有可者¶
公舉之或因春秋有軍設則追集赴州著夏人衣服¶
却歸山洞椎髻跣足或被氊或衣皮從&KR0642;蠻之風俗¶
無稅賦以供官每年使司須有優賞不拘文灋自古¶
<pb:KR2k0004_WYG_079-20a>¶
至今其俗難改其軍設併官中優賞等並廢多時¶
¶
¶
¶
¶
¶
¶
¶
<pb:KR2k0004_WYG_079-20b>¶
¶
¶
¶
¶
¶
¶
¶
¶
　　太平寰宇記卷七十九¶
¶
