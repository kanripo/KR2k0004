# -*- mode: mandoku-view -*-
#+TITLE: 太平寰宇記
#+DATE: 2019-03-29 20:51:36.021360
#+PROPERTY: ID KR2k0004
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 7
<pb:KR2k0004_WYG_007-1a>¶
　　欽定四庫全書¶
¶
　　太平寰宇記卷七¶
¶
　　宋　樂史　撰¶
¶
　　河南道七¶
¶
　　許州¶
¶
　　許州許昌郡今理長社縣禹貢豫州之域星分房宿二¶
度周為許國左氏傳許太嶽之後説者謂炎帝之後周¶
武王伐紂封于此又徙于葉魯昭公九年又遷于夷今¶
<pb:KR2k0004_WYG_007-1b>¶
亳州城父縣是也至十三年又自夷遷居於葉十八年¶
又遷于白羽定公六年為鄭所滅自後復立為鄭附庸¶
邑周末為晉地三卿分晉其地入韓七國時為韓魏二¶
國之境秦并為頴州郡理陽翟二漢為頴州之許縣後¶
漢末魏太祖迎獻帝自洛都許文帝雖云都洛其公室¶
武庫多在許州即今許昌縣也又西魏大統十三年詔¶
遣河南行臺大都督王思政進據頴川東魏遣將清河¶
王高岳率衆十萬攻思政思政不與戰岳造高堰引洧¶
<pb:KR2k0004_WYG_007-2a>¶
水以攻之十五年城陷水自東北入城思政為岳所執¶
即今長葛縣之長社故城也北齊高澄于此改立南鄭¶
州周大定元年改為許州治長社焉隋初不改大業初¶
州廢又為頴州郡唐武徳四年王世充平改為許州領長¶
社長葛許昌繁昌黄臺㶏强臨頴七縣貞觀七年廢黄¶
臺繁昌㶏强三縣以洧水之扶溝鄢陵汝州之襄城松¶
州之陽翟北澧之葉縣來屬十三年改置都督府管許¶
唐陳頴四州而許州領長社長葛許昌鄢陵扶溝臨頴¶
<pb:KR2k0004_WYG_007-2b>¶
襄城陽翟葉九縣十六年罷都督府顯慶二年割陽翟¶
屬洛州開元四年割葉襄州置仙州二十六年仙州廢¶
以葉襄城陽翟來屬其年又以葉襄城屬汝州二十八¶
年又以襄城來屬是嵗又以葉屬汝州天寶元年改為¶
頴川郡乾元元年復為許州長慶三年廢溵州為郾城¶
縣來屬本忠武軍節度梁開平二年改為匡國軍唐同¶
光元年復舊皇朝因之¶
¶
　　元領縣八　今七¶
¶
<pb:KR2k0004_WYG_007-3a>¶
　　長社　長葛　臨頴　許昌　陽翟　郾城　舞陽¶
¶
　　一縣割出¶
¶
　　鄢陵入開封府¶
¶
　　州境¶
¶
　　東西一百五十五里　西北二百五里¶
¶
　　四至八到¶
¶
　　東北至東京二百一十五里　西北至西京三百三¶
十里　西至長安一千二百六十里　東至陳州二¶
<pb:KR2k0004_WYG_007-3b>¶
百八十里　正南㣲東至蔡州三百二十里　北至¶
鄭州一百八十里　西南至汝州一百八十里　東¶
南至陳州三百二十四里　西北至河南府三百三¶
十里¶
¶
　　户¶
¶
　　唐開元户一萬九千七百一十七皇朝户主二萬¶
九千五百四十六客二萬一千九百九十¶
¶
　　風俗¶
¶
<pb:KR2k0004_WYG_007-4a>¶
　　頴川本有夏之國夏人尚忠其弊鄙朴有申韓之餘¶
烈高仕宦好文法人以貪恡爭訟為俗焉漢韓延夀¶
黄霸繼為郡守先之以敬讓化以篤厚風教大行¶
¶
　　姓氏¶
¶
　　頴川郡八姓　陳　荀　鍾　許　庫　于　鮮于¶
鮮¶
¶
　　人物¶
¶
　　賈山長社人漢孝文時言治亂之道　韓稜頴川舞¶
<pb:KR2k0004_WYG_007-4b>¶
陽人竇憲威權震天下尚書以下議欲拜之稱萬嵗¶
稜正色曰禮無為臣稱萬嵗之制議者皆慙　荀淑¶
頴川頴陰人季膺師之有子八人謂之八龍其孫彧¶
二十九為尚書令　鍾皓長社人　陳寔許人　李¶
膺襄城人客造如登龍門　辛毗頴川陽翟人魏文¶
帝欲徙冀州十萬户實河南毗入諫帝起入毗引其¶
裾　繁休伯頴川人文才機捷　鍾㑹頴川長社人¶
太傅繇之小子也改虞松表五字司馬景王曰真王¶
<pb:KR2k0004_WYG_007-5a>¶
佐才也　庾峻鄢陵人長安有大獄不决峻為侍御¶
史斷之　棗據長社人　褚彦回陽翟人¶
¶
　　土産¶
¶
　　絹　蔍心布　乾柿　黄明膠¶
¶
　　長社縣舊十五鄉今五鄉漢舊縣也屬頴川郡始因社¶
中樹暴長故縣名長社縣葢鄭長葛之地春秋隠公五¶
年宋人伐鄭圍長葛即此也隋文帝廢郡以縣屬汴州¶
大業三年改為頴川縣唐武徳四年復為長社改為許¶
<pb:KR2k0004_WYG_007-5b>¶
州　望烟山無峯岫高岳圍王思政於此置烽因有望¶
烟之號　南北玉山高岳慕容紹宗圍頴川築此兩山¶
窺望城中　高陽里在州城西門内道南荀氏家傳荀¶
淑有子八人皆賢其地舊稱西豪里頴陰令范康曰昔¶
高陽氏有才子八人荀公亦有才子八人乃改西豪為¶
高陽里時同郡人陳寔為太邱長奕葉賢徳往詣荀門¶
陳君使元方為御季方從後孫子長文尚㓜抱之於膝¶
君使叔慈應門慈明行酒自餘六龍侍側孫文若猶小¶
<pb:KR2k0004_WYG_007-6a>¶
坐之于懐言語三日徳星為之聚太史奏曰五百里内¶
有賢人集故徳星為之聚因名荀里曰徳星鄉今郡城¶
西南故宅是也　大城鄭公孫射大城　長箱城東魏¶
行臺清河王高岳率衆圍西魏將王思政因築此城以¶
車箱為樓因名長箱城　故陶城東晉陶侃征杜&KR0802;於¶
此屯軍因此築城在今縣西南　故魯城左傳鄭伯請¶
以泰山之祊易許田而祀周公即此城也　狼溝左傳¶
所謂楚子師於狼淵也　靈泉九州要記云許昌靈井¶
<pb:KR2k0004_WYG_007-6b>¶
亦曰靈泉今石砌方正水旱民必禱焉　張騫冢漢武¶
帝使尋河源封博望侯今郡有冢存　晁錯墓在縣東¶
北二里錯頴川人漢御史大夫請削諸侯地者郡有冢¶
存　頴水在縣西南三十里地理志陽乾山頴水所出¶
東至下蔡入淮　徳星亭在縣西北一里漢雜事云陳¶
太邱父子相聚之處　鬭雞亭在縣東北五里唐開成¶
中亷使杜□築　荀爽兄弟八塚在縣東北七里爽本¶
頴川人今地名荀村里名高陽神道存　灌夫塚在縣¶
<pb:KR2k0004_WYG_007-7a>¶
北三里為漢將軍頴川記云頴水出灌氏寧頴水濁灌¶
氏族無何頴水色變果為族滅　七星井各方七歩俗¶
云汲一井則餘井水皆動五井在縣東北二里二井在¶
縣正北二里　瀷水經縣西俗謂之勅水源出大騩¶
大騩山唐和元八年兩水摧其山而出流盪居人溺死¶
者千餘人¶
¶
　　長葛縣北六十里舊二鄉今九鄉古鄭邑也春秋謂宋¶
人伐鄭圍長葛俗亦呼為長井城漢屬頴川　沙水爾¶
<pb:KR2k0004_WYG_007-7b>¶
雅云濄為洵潁為沙汝為濆即此水也　東偏城在縣¶
東北五里左氏齊鄭伐許許莊公奔衛齊以許與鄭鄭¶
伯使許大夫百里奉許叔以居許東偏又使鄭大夫公¶
孫獲處許西偏今有東西兩城　故頴國城在縣西一¶
里頴侯之國也葢春秋時長葛之地宋人伐鄭圍長葛¶
即此也　縣理長箱城東魏武定五年清河王岳率衆¶
圍西魏將王思政于頴川因築此城初以車箱為樓因¶
名長箱城隋開皇六年乃於此立縣　長社故城在縣¶
<pb:KR2k0004_WYG_007-8a>¶
西一里西魏大統十三年詔遣河南行臺大都督王思¶
政進據頴川東魏遣將清河王岳率衆十萬圍頴川思¶
政不與戰岳造堰引洧水以灌城十五年頴川城陷水¶
自東北入城思政為岳所執即此城也　鍾繇臺在縣¶
西十里魏東武亭侯鍾繇學書臺在繇故宅中今臺址¶
尚存又有鍾繇冢　陳寔冢在縣西三十五里漢太邱¶
長之冢也陳氏家傳云紀堪以下八十六墓三十六碑¶
並在長葛縣陘山之陽又有廟存¶
¶
<pb:KR2k0004_WYG_007-8b>¶
　　臨頴縣東南六十里舊七鄉漢縣屬頴川郡今縣在臨¶
頴臯上頴水東岸俗謂之臨頴臯其實岡阜也隋大業¶
四年自故城移於今理開皇三年罷郡以縣屬許州唐¶
建中二年屬溵州貞觀二年州廢依前屬許州　臨頴¶
臯東西長五十里即龍脾岡也嵩高山記嵩山東南三¶
百里有龍脾其地沃壤可居即此岡也今臨頴縣理在¶
岡上　頴水西北自長社縣界流入　繁昌城魏志文¶
帝行至曲蠡乃為壇於繁陽受禪改元曰黄初以頴陰¶
<pb:KR2k0004_WYG_007-9a>¶
之繁昌亭為繁昌縣壇前有二碑一是百官勸進一是¶
受禪碑並鍾繇書於后其碑六字生金論者以為司馬¶
金行故曹氏六世也　青陵臺水經注云頴水東南流¶
經青陵亭北　白臺按水經注云繁昌縣城内有三臺¶
此其一也　鮦陽城在縣西南四十里古鮦陽縣也在¶
鮦水之陽故曰鮦陽城　大陵城即鄭地在縣東三十¶
里乃陳蕃為亭長所辱處　豢龍城在縣西四十里即¶
今豢龍氏之邑也昔董父實甚好龍能求其耆慾以飲¶
<pb:KR2k0004_WYG_007-9b>¶
食之龍多歸之舜賜氏曰豢龍豢養也及夏孔甲擾于¶
有帝帝賜之乗龍河漢各二有劉累學擾龍于豢龍氏以¶
事孔甲夏后賜氏曰御龍今汝州魯山縣即御龍氏邑¶
又汝州有大龍山並劉累養龍之處　尚書臺即魏文¶
帝受禪有黄鳥啣丹書集於尚書臺即此也¶
¶
　　許昌縣東北五十五里舊五鄉今四鄉其地姜姓四嶽¶
之後太叔所封為楚所滅后以為許縣屬頴川郡又魏¶
略曰後漢建安元年魏太祖迎獻帝都于許即謂此邑¶
<pb:KR2k0004_WYG_007-10a>¶
也魏文帝即位改許縣曰許昌縣按今縣南四十里許¶
昌故城是也宋志無許昌縣天平元年復置高齊文宣¶
帝省鄢陵入許昌隋文帝又于鄢陵縣置洧州以縣屬¶
焉大業二年廢洧州以縣屬許州初魏武既破黄巾經¶
畧四方而苦軍食不足羽林監頴川棗祗建置屯田於¶
是以任峻為典農中郎將募人屯田許下即今許昌縣¶
也得榖百萬斛郡國列置官田數年之間所在倉儲盈¶
積許昌宫在許昌故城中楊修作許昌宫賦即此宫也¶
¶
<pb:KR2k0004_WYG_007-10b>¶
　　魯城在縣南四十里左傳鄭伯請以泰山之祊易許¶
而祀周公即此城也　剛城史記秦昭王五十二年拜¶
燕人蔡澤為相因封剛城君是此也　景福殿在許昌¶
故城内西南隅也魏明帝所造貲費直八百餘萬既成¶
命朝士為賦　永始臺魏畧云黄初五年文帝東征留¶
郭后於永始臺霖雨百餘日城樓多壊有司請移止¶
后曰昔楚昭王出遊貞姜留漸臺江水至使者迎而無¶
符不去卒沒今帝在遠未有急而便移止未可也何晏¶
<pb:KR2k0004_WYG_007-11a>¶
景福殿賦曰鎮以崇臺實曰永始複道重閣猖狂是俟¶
¶
　　洧水在縣北二十歩地理志云陽城山洧水所出東¶
南至長平入頴過郡三行五百里詩曰溱與洧方渙渙¶
兮即此也　讓王臺在縣南三十里漢獻帝禪位於魏¶
王帝為山陽公往都山陽濁鹿城百官送于此臺唐先¶
天元年因讓王臺立魏文帝廟　五女塚在縣南二十¶
里曹操殺皇后伏氏并姊妺四人塟於此　頴大夫廟¶
在縣西北一十里即頴考叔廟隋大業九年重建¶
<pb:KR2k0004_WYG_007-11b>¶
陽翟縣西北九十里依舊四鄉即禹之都春秋時為鄭¶
之櫟邑漢為縣屬頴川郡又云韓分晉得南陽及頴川¶
秦滅韓置頴川郡于陽翟縣頴川郡地有陽闗聚是也¶
晉屬河南郡隋初𨽻許州又分許洛之地以置嵩州復¶
以陽翟縣屬嵩州煬帝三年罷嵩州割𨽻襄城郡唐武¶
徳初又立嵩州復𨽻之貞觀三年省州以陽翟𨽻許州¶
龍翔二年割入河南府今屬許州　具茨山在縣北十¶
里禹山後魏書地形志云陽翟有禹山祠　偃月山洛¶
<pb:KR2k0004_WYG_007-12a>¶
陽記山形似偃月因以名之　三封山注水經云頴水¶
故瀆東南經三封山北謂此山也　荆山洛陽記云荆¶
山出玉齊武帝于此採玉其下即漢頴川郡地　杏山¶
洛陽記云仙人劉根隠於此山　康城洛陽記云夏少¶
康故邑也注水經云頴水又東厯康城南魏明帝封尚¶
書僕射魏臻為康鄉侯此即臻所封之地　上棘城左¶
傳謂楚師伐鄭城上棘遂渉𩔖是此也　雍城左傳謂¶
楚蒍子馮率鋭師侵雍梁注云河南陽翟縣東北有雍¶
<pb:KR2k0004_WYG_007-12b>¶
城是也　黄臺在縣東北四里東魏天平二年曽於此¶
置黄臺縣屬陽翟郡隋廢　鈞臺左傳曰夏啟有鈞¶
臺之享注云河南陽翟縣南有鈞臺陂水經注云連山¶
亦曰啟筮亭享神于大陵之上即鈞臺也晉地道記鈞¶
臺下有陂俗謂之鈞臺陂　鳳凰樓在縣西南一里漢¶
黄霸為頴川太守鳳凰集嘉禾生霸乃起樓于郡中今¶
基址存　七女岡在縣東北三十里下有七女泉流至¶
長葛入洧　許由臺在縣東一十五里頴水上　巢父¶
<pb:KR2k0004_WYG_007-13a>¶
臺在縣東一十六里頴水上即巢父飲牛處¶
¶
　　郾城縣東南一百二十里舊六鄉今四鄉本七國時魏¶
之下邑史記楚昭陽伐衛取郾漢為縣𨽻潁川郡光武¶
謂賈復曰郾最大宛次之復曰臣請擊郾光武執復手¶
曰執金吾擊郾吾復何憂即此城也宋元嘉二年將軍¶
劉緬説曰城有百年之福若北朝保之未可敵也遂遣¶
將軍殷孝祖焚其倉糧北齊天保七年于今縣置臨頴¶
郡隋開皇三年郡縣並廢五年又於廢郡城中置郾城¶
<pb:KR2k0004_WYG_007-13b>¶
縣𨽻許州唐武徳四年于縣置道州貞觀元年州廢以¶
縣𨽻豫州(豫即蔡州)其後還許州元和十二年勅淮西賊中¶
百姓窮困相率歸順其數甚多宜于許汝行營側近置¶
行郾城縣韓引議揀擇穏便處置其年十一月以今郾¶
城縣為溵州仍以上蔡西平遂平三縣𨽻焉是年十二¶
月勅溵州宜𨽻許州至長慶元年五月廢溵州復為郾¶
城縣依前𨽻許州其先割屬溵州所管上蔡西平遂平¶
等三縣仍還蔡州尋又以郾城復來屬　大溵水在縣¶
<pb:KR2k0004_WYG_007-14a>¶
南一里上承汝水自襄城至岐額城分流南為汝水北¶
為溵水又有小溵水在縣北三十里　故郾城楚昭陽伐¶
魏取郾漢書地理志云魏南有郾召陵之固也　召陵¶
故城在縣東四十五里漢為召陵縣𨽻汝南郡隋廢春¶
秋楚屈完來盟於師盟於召陵　棠谿史記蘇秦説韓¶
曰韓卒之劍㦸出於棠谿今西平縣西界有棠谿村是¶
也　征羗城在縣東南七十五里本秦安陵門後漢建¶
武十一年來歙征西羗有功故名以封之　蔡河在縣¶
<pb:KR2k0004_WYG_007-14b>¶
東南五里　唐王冢在縣南二十五里呉王闔閭夫¶
槩冢也夫槩奔楚封之於唐陵又地理志云封為棠谿¶
氏隋仁夀中置廟　葛伯城在縣北三十里周迴四里¶
湯誓云葛伯仇餉初征自葛即此也　故司州城在縣¶
西南五里宋文帝改汝州郡為司州即此也後魏太武¶
收河南地至獻文改為豫州隋開皇中自此城移入懸¶
瓠大業二年改為蔡州俗呼為盗跖城未詳其義¶
¶
　　舞陽縣西南一百八十里舊二鄉今四鄉本漢舊縣𨽻¶
<pb:KR2k0004_WYG_007-15a>¶
頴川郡在舞水之陽因以名縣漢封樊噲晉封司馬宣¶
王皆為舞陽侯自漢至晉不改宋省其後因之唐開元¶
四年復于故城置𨽻許州　鐡冶在縣西南三十里¶
舞水在縣北六十里漢樊噲受封於此　滍水在縣北¶
四十五里漢書地理志云魯陽縣有魯山古魯縣御龍¶
氏所遷水經云滍水出魯陽縣西東北過定陵入于汝¶
地理云定陵城在今縣北六十里後漢書光武破王尋¶
于昆陽士卒争赴溺死滍水為不流即此¶
<pb:KR2k0004_WYG_007-15b>¶
¶
¶
¶
¶
¶
¶
¶
¶
　　太平寰宇記卷七¶
¶
