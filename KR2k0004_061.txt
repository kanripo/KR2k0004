# -*- mode: mandoku-view -*-
#+TITLE: 太平寰宇記
#+DATE: 2019-03-29 20:51:37.904000
#+PROPERTY: ID KR2k0004
#+PROPERTY: BASEEDITION WYG
#+PROPERTY: WITNESS master    
#+PROPERTY: JUAN 61
<pb:KR2k0004_WYG_061-1a>¶
　　欽定四庫全書¶
¶
　　太平寰宇記卷六十一¶
¶
　　宋　樂史　撰¶
¶
　　河北道十¶
¶
　　鎮州¶
¶
　　鎮州常山郡今理真定縣禹貢冀州之域星分昴宿五¶
度周之九州蓋并州地也春秋時鮮虞國地左氏傳曰¶
晉荀吳假道于鮮虞杜預注云中山新市縣也戰國時¶
<pb:KR2k0004_WYG_061-1b>¶
屬趙即東垣邑也又曰河北本殷之舊都也秦并天下¶
即秦之鉅鹿郡地漢髙祖分鉅鹿置恒山郡因山為名¶
也吕后封惠帝子義為恒山王文帝廢義封趙幽王子¶
遂為趙王后改曰常山郡張晏注云恒山在西避文帝¶
諱改曰常山郡屬真定國后漢屬常山國魏如晉為常¶
山郡后魏因之后周建德六年于此置恒州領常山郡¶
因舊名也隋初廢郡而州存大業初州廢復立郡唐髙¶
祖義旗初復置恒山領真定石邑行唐九門滋陽五縣¶
<pb:KR2k0004_WYG_061-2a>¶
州治石邑武德元年陷竇建德四年賊平徙治所于真¶
定省滋陽又割㢘州之藁城来屬天寶元年改為常山¶
郡乾元元年改為都督府元和十五年避穆宗諱改為¶
鎮州梁因唐置為成德軍節度使唐同光初改為北都¶
其年復為成德軍晉天福七年改為恒州順德軍以安¶
重榮叛命初平故也漢天福十二年復為成德軍皇朝¶
因之¶
¶
　　元領縣十　今十三¶
¶
<pb:KR2k0004_WYG_061-2b>¶
　　真定　藁城　石邑　獲鹿　井陘　平山　靈夀¶
行唐　九門　鼔城¶
¶
　　元氏　趙州割出　欒城　趙州割出　束鹿　深¶
州割出¶
¶
　　州境¶
¶
　　東西二百一十里　南北二百七十里¶
¶
　　四至八到¶
¶
　　西南至東京九百五十里　西南至西京一千一百¶
<pb:KR2k0004_WYG_061-3a>¶
三十里　西南至長安一千九百九十里　東至定¶
州一百二十四里　南至趙州一百里　西至太原¶
府五百一十六里　北至蔚州四百九十里　南北¶
至定州鼓城縣一百九十里　西至太原樂平縣屈¶
曲三百二十四里　西北至代州五百四十里　東¶
北至定州五百四十里¶
¶
　　戶¶
¶
　　唐開元戶四萬二千六百九十四皇朝戶三萬八千¶
<pb:KR2k0004_WYG_061-3b>¶
四百七客一萬五百七十¶
¶
　　風俗¶
¶
　　通典云山東之人性緩尚儒仗氣任俠漢書曰燕趙¶
之人敢於急難是也冀部天下上國聖賢之藪澤其¶
人剛狠無賓序之禮丈夫相聚遊戲悲歌慷慨起則¶
椎剽掘塜作姦巧多弄物為倡優女子彈絃遊媚富¶
貴又云邯鄲北通燕涿土廣俗襍大率情急髙氣勢¶
輕為奸嫁娶送死奢靡不事農商患其剽悍故冀州¶
<pb:KR2k0004_WYG_061-4a>¶
之部盜賊常為他郡劇又云仕宦不偶值冀州部言¶
人剽悍¶
¶
　　姓氏¶
¶
　　中山郡五姓　旻　甄　焦　楊　藺¶
¶
　　人物¶
¶
　　樂毅其先樂羊人為魏文侯將封靈夀子孫因家焉¶
毅使子燕委質為臣以為亞卿後奔趙為望諸君¶
李康字蕭逺中山人撰運命論入文選¶
¶
<pb:KR2k0004_WYG_061-4b>¶
　　土産¶
¶
　　恒山　𤓰子羅　孔雀羅　春羅¶
¶
　　隋圖經真定縣棃味為天下最¶
¶
　　真定縣舊二十一鄊本漢中山國之東垣邑也十三州¶
志云真定本名東垣河東有垣縣故此加東髙帝紀曰¶
髙帝十年代相陳豨反十一年豨將趙利守東垣髙祖¶
攻之不下卒罵上奴城降卒罵者斬因改曰真定屬恒¶
山郡武帝以為真定國后漢復為縣屬常山郡后燕慕¶
<pb:KR2k0004_WYG_061-5a>¶
容埀都之後徙盧奴隋開皇三年縣屬恒州唐朝改為¶
中山縣今復為真定　大茂山隋圖經云大茂山恒山¶
之異名也山南俗謂之太白山是　蒲澤酈元注水經¶
云滹沱河水又東經常山城北又東南為蒲澤濟水有¶
梁焉俗謂之蒲澤口　滋水去縣三十里水經云滋水¶
縣東又至新市縣入滹沲河　新市故城漢立新市縣¶
故城在今縣東北　飛彭城隋圖經云飛彭城黄岸水¶
經其内　常山大龜晉長沙王封常山至國穿井四尺¶
<pb:KR2k0004_WYG_061-5b>¶
魏太武出關登常山北望安樂壘嘉其美名遂移都於¶
壘今郡是也　三將宅謂藺相如㢘頗李牧皆為趙襄¶
王將今郡宅皆存　故權城即古之㨗鄊也在縣北二¶
十里后漢建武元年賈復破青犢于射犬又北與五校¶
戰於真定大破之即此地也　滹沱河在縣北一里¶
藁城縣東南五十八里元十五鄊本漢舊縣屬真定國¶
后漢改屬鉅鹿郡晉省后魏重置髙齊改為髙城縣隋¶
開皇十八年改為槀城縣兼立㢘州以所管藁城鼓城¶
<pb:KR2k0004_WYG_061-6a>¶
二縣屬欒州后州廢仍移藁城入廢州城今縣是也¶
廢舊縣城在今縣西　西壘城古之肥子國白狄别種¶
也漢立西壘城故城在今縣西南　滹沱水在縣東二¶
十九里¶
¶
　　石邑縣西南三十里舊十五鄊本戰國時中山國之石¶
邑也史記武靈二十一年改中山取石邑縣屬常山郡¶
故城在今縣西北謂之人文城隋開皇三年移定州之¶
石邑縣于方夏村置改屬恒州　韓信山隋圖經云山¶
<pb:KR2k0004_WYG_061-6b>¶
團俗呼為韓信臺又呼為土門口西入井陘即向太原¶
路是也　汶水一名童水注水經云汶水出常山郡即¶
石邑縣也　韓信城韓信破趙駐軍於此　鹿泉水一¶
名井陘水南去縣十里　趙佗墓在縣北十三里南越¶
王趙佗真定人僭號南越漢文帝為其先人置守冡昆¶
弟在者存問之佗遂黄屋左纛而稱臣¶
¶
　　獲鹿縣東南九十五里舊七鄊本漢石邑縣地屬常山¶
郡隋開皇十六年置鹿泉縣於此有鹿泉水屬并州大¶
<pb:KR2k0004_WYG_061-7a>¶
業二年省義寧初重置還并州至德二年改名獲鹿¶
飛龍山在縣西南四十五里一名封龍山十六國春秋¶
前趙録云王浚遣祁𢎞率鮮卑討石勒戰於飛龍山下¶
勒兵大敗酈元注水經云汶水東經飛龍山北是井陘¶
口今又名土門趙記云每歲疾風電雹雨東南而行俗¶
傳此山神女為東海神兒妻故歲一徃来今祠林盡壊¶
而三石人猶存衣冠全具其北即張耳故墟耳山上有¶
水周迴四十步俗呼為龍泉　大翮山隋圖經云鹿泉¶
<pb:KR2k0004_WYG_061-7b>¶
縣有大翮山昔有二書生得道化為二鶴冲天墮二翮¶
于此山故得名　□山今名抱犢山韓信伐趙使輕騎¶
二千人持赤幟從間道萆山而望后遂呼為萆山后魏¶
葛榮之亂百姓抱犢而上故以為名　井陘口今名土¶
門口在縣西南十里即太行八陘之第五陘也四面髙¶
中央下似井故名之韓信擊趙欲下井陘成安君陳餘¶
聚兵井陘口號二十萬李左車說餘曰臣聞千里饋糧¶
士有饑色今井陘之道車不得方軌騎不得成列師行¶
<pb:KR2k0004_WYG_061-8a>¶
數百里其勢糧食必在後願足下&KR1421;臣兵三萬人從間¶
道絶其輜重足下深溝髙壘勿與戰彼前不得還吾兵¶
絶其后野無可掠不至十日兩將之頭可致麾下成安¶
君儒者不從故敗　鹿井出井陘口南山下¶
¶
　　井陘縣西北九十里舊五鄊穆天子傳曰天子獵于鉶¶
山即此注云燕趙謂山脊為陘本漢縣屬常山郡史記¶
云秦始皇十八年大興兵攻趙王翦將上地下井陘韓¶
信張耳東下井陘擒成安君即此地井陘山在縣東南¶
<pb:KR2k0004_WYG_061-8b>¶
八十里四面髙中央下如井故曰井陘漢屬常山郡隋¶
開皇三年罷郡以縣屬恒州十六年于縣置井州大業¶
二年廢州復為縣唐武德初重立井州貞觀十七年州¶
廢改為井陘縣屬恒州今縣城當控扼之要也　錦蔓¶
水在縣西南八十里韓信擊趙使萬人先行背水為陣¶
信曰陷之死地而后生謂此水也¶
¶
　　平山縣西北八十里舊七鄊本漢蒲吾縣北屬常山郡¶
后漢於此立房山縣魏以来廢開皇十六年又置房山¶
<pb:KR2k0004_WYG_061-9a>¶
縣以縣西北山為名其城内實外險一名嘉陽城義寧¶
元年置房山郡唐武德元年置嶽州房山縣一四年州¶
廢縣屬恒州至德元年改為平山仍以恒州為平山郡¶
　房山隋圖經云嶺山有王母祠甚靈俗號為王母山¶
后漢章帝元和三年幸趙祠房山即謂此也在縣西北¶
五十里濊水出焉亦謂石臼水又謂之鹿水出行唐東¶
入博陵謂水刁溝一謂之架□水又從此過石潼山南¶
流入滹沱河前慕容雋時房山王母祠前大樹自㧞根¶
<pb:KR2k0004_WYG_061-9b>¶
下得玉圭璧八十三顆光色精竒雋以為神嶽之命遣¶
尚書叚勤以太牢祭之每祀有一虎徃来祠側性頗馴¶
狎不害於物在縣東二十里¶
¶
　　靈夀縣西南五十里舊一十五鄊本中山國土地十三¶
州志云靈夀中山桓公新都系本又云中山武公居顧¶
桓公徙靈夀按中山武公本周之同姓其后桓公不恤¶
國政晉太史餘見周王王問之諸侯孰先亡對曰中山¶
之俗以晝為夜滛昏康樂以臣觀之中山之君其先亡¶
<pb:KR2k0004_WYG_061-10a>¶
乎其后魏樂羊為文侯將攻㧞中山封之靈夀史記趙¶
武靈王以惠文王三年滅中山遷其君尚於膚施是也¶
漢於此置靈夀縣屬常山郡義寧元年置燕州武德四¶
年州廢縣屬井州七年州廢屬恒州　舊縣城在今縣¶
西北即古邑城晉移於此今廢城尚存　滹沱水在縣¶
西南二十里　石潼山小而峻三面削絶一謂五岳山¶
又為五臺之稱　五峯在縣西北形𩔖臺觀學道者多¶
居之有精舍即文殊行道之所也又有袈裟水出焉云¶
<pb:KR2k0004_WYG_061-10b>¶
五臺峻峙唯南面粗可躋陟　衛水禹貢曰恒衛既從¶
大陸既作水經云衛水出常山靈夀縣西東北入於滹沱¶
河　派水經白羊山山之下有白石如羊頭角身足粲¶
然逼真從行唐縣東過温水入房山界也　牛飲山莬¶
臺岡在邑界¶
¶
　　行唐縣北七十里舊八鄊本趙南行唐邑史記云趙惠文¶
王八年城南行唐秦為真定地漢初割真定地置為縣¶
因舊名后漢因之屬常山郡后魏去南字為行唐縣太¶
<pb:KR2k0004_WYG_061-11a>¶
和十四年置唐郡於此孝昌四年復行唐縣於舊城即今理¶
是也唐長夀二年改為章武縣神龍初仍舊為行唐縣¶
至大厯三年於此置恒州以界内洹水為名割恒州靈¶
夀定州恒陽二縣以𨽻焉至九年廢洹州縣復舊梁開¶
平二年改為章武縣后唐同光初復舊晉改為永昌縣¶
漢復舊名　滋水在縣北十六里隋圖經云行唐縣滋¶
水經其境　鹿水隋圖經云行唐縣鹿水東入謂之水¶
刁溝經石潼山　仙人巖晉太康地志記云故行唐縣¶
<pb:KR2k0004_WYG_061-11b>¶
西北有仙人巖　滹沲水出州西至忻口而東出房山¶
縣界其源自派山下理所湁潗兩渠至下博非方舟不¶
濟矣　井水經注云行唐城上西南隅有大井若輪水¶
深不測　王山祠水經云行唐城内北門東側祠後有¶
神女廟前有碑其文曰王山將軍故燕冀之神童後為¶
城神聖女者此土華放石神夫人之元女趙武靈王初¶
營斯邑城彌載不立聖女發嘆應與人俱遂妃神童潛¶
刋真石百堵皆興不日而成故祀此神后之靈應不冺¶
<pb:KR2k0004_WYG_061-12a>¶
焉　夫人城晉太康記曰行唐縣北二十里有夫人城¶
即王神女所築¶
¶
　　九門縣東三十里舊八鄊本戰國時趙邑戰國䇿云本¶
有九室而居趙武靈王改為九門縣史記云趙惠文王¶
二十八年藺相如城九大城是也漢於此置九門縣屬¶
常山郡髙齊省隋開皇六年重置唐義旗初舉於此置¶
九門郡后廢以縣屬恒州　抱犢山隋圖經云九門縣¶
有抱犢山在新市城西通藺相如故宅故屈而避之¶
<pb:KR2k0004_WYG_061-12b>¶
望風臺趙武靈王築以望齊及中山亦曰寒臺是也¶
滹沲水在縣北四十九里　滋水北去縣二十里¶
元氏縣本趙公子元之封邑也史記云趙孝成王十一¶
年滅元氏漢於此置元氏縣漢書地理志元氏縣屬常¶
山郡后漢光武北征彭寵隂后從行生明帝於元氏傳¶
世章帝幸元氏祠光武顯宗於始生堂皆奏樂用新詩¶
復元氏租賦晉書地道志改屬趙國其常山郡移理於¶
真定府常山故城漢為郡其廢成在今縣西　黄石山¶
<pb:KR2k0004_WYG_061-13a>¶
水經云槐水出黄石山山連邑界贊皇山别阜　飛龍¶
州在縣西北五十里¶
¶
　　欒城縣西十五里元十三鄊本漢關縣屬常山郡後漢¶
省后魏太和十一年於漢關縣故城置欒城縣取平棘¶
縣舊欒城為名屬趙郡隋屬欒城又改屬趙州唐大厯¶
三年與定州鼓城同𨽻恒州　新汲水在縣西北二十¶
里¶
¶
　　束鹿縣舊二十二鄊本漢西梁縣地屬鉅鹿郡按今縣¶
<pb:KR2k0004_WYG_061-13b>¶
南六十里有西梁城尚存又郡國縣道記西梁故城一¶
名五梁城城有二重后漢并入扶栁縣隋開皇三年於¶
此置安定縣屬定州十八年置鹿城郡取縣束鹿城為¶
名屬冀州唐貞觀元年改𨽻深州至德二年改為束鹿¶
今屬鎮州　衡漳水在縣北十里今名衡水亦名苦水¶
西南自趙州寧晉縣界流入　滹沱水在縣西北四十¶
五里　大陸澤在縣南十里　貫城漢為縣廢城在今¶
縣西南(註)貫音古亂切　鄗縣漢邑名廢城在縣東¶
<pb:KR2k0004_WYG_061-14a>¶
鄔(註)鄗音若堯切¶
¶
　　鼓城縣東北九十五里舊十二鄊本春秋鼓子之國蓋¶
白狄别種也漢下曲陽縣之地春秋左氏傳曰晉荀呉¶
圍鼓杜預注云鉅鹿下曲陽縣有鼓聚是也十三州志¶
云中山有上曲陽故此加下隋開皇六年分藁城地於¶
下曲陽故城東五里置昔陽縣屬定州即今縣是也十¶
年改屬㢘州十八年改昔陽縣為鼓城蓋取古鼓國以¶
為名唐貞觀元年廢㢘州改屬定州大厯三年又與趙¶
<pb:KR2k0004_WYG_061-14b>¶
州欒城縣同割以𨽻恒州　雷源中山記雷河溝水源¶
出鼓城縣　臨平故城漢為縣廢城在今縣東南　下¶
曲陽城亦漢廢縣城今在縣西　滹沱水在縣北十三¶
里　魏収墓在縣北七里　后漢京觀在縣北七里后¶
漢皇甫嵩攻黄巾賊張角弟寶於下曲陽斬首十餘萬¶
築為京觀¶
¶
¶
　　太平寰宇記卷六十一¶
¶
