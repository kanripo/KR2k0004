# -*- mode: mandoku-view -*-
#+TITLE: 太平寰宇記
#+DATE: 2019-03-29 20:51:36.100783
#+PROPERTY: ID KR2k0004
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 22
<pb:KR2k0004_WYG_022-1a>¶
　　欽定四庫全書¶
¶
　　太平寰宇記卷二十二¶
¶
　　宋　樂史　撰¶
¶
　　河南道二十二¶
¶
　　海州¶
¶
　　海州東海郡今理朐山縣禹貢徐州之域書曰海岱及¶
淮惟徐州東至海北至岱南及淮虞舜亦為徐州之境¶
周無徐州併入于青兖州則為青州之域境周官職方¶
<pb:KR2k0004_WYG_022-1b>¶
氏青州浸曰沂沐按沐在今沐陽縣界春秋魯國之東¶
界詩魯頌太山巖巖魯邦所瞻遂荒大東至于海邦淮¶
夷來同海邦即今海州之地七國屬楚秦兼六國以為¶
薛郡后改為郯郡漢為東海郡后漢至晉改為東海國¶
后魏改東海為郯郡髙齊郡縣俱廢宋明帝失淮北地¶
于鬱州更置冀州梁改東海郡為北海郡武帝末年大¶
江以北並附于魏武帝七年罷青冀二州為海州移理¶
于舊州南龍沮故城隋開皇三年自瑯琊城移州于今¶
<pb:KR2k0004_WYG_022-2a>¶
理大業三年罷州為郡唐武德四年臧君相以郡歸順¶
復為海州置總管府領海璉環東州四州海州領朐山¶
龍沮新樂曲陽沐陽厚丘懷仁城東海九縣六年改新¶
樂為祝其七年以東楚州屬楊府又以沂州來屬八年¶
廢環州又龍沮祝其曲陽厚丘利城五縣仍以廢環州之¶
東海來屬九年廢璉州貞觀元年罷都督府天寶元年¶
改為東海郡乾元元年復為海州¶
¶
　　元領縣四¶
¶
<pb:KR2k0004_WYG_022-2b>¶
　　朐山　東海　懷仁　沐陽¶
¶
　　州境¶
¶
　　東西一百九十八里　南北二百九十里¶
¶
　　四至八到¶
¶
　　西北至東京一千四百六十里　西北至西京一千¶
八百八十五里　西北至長安二千七百四十五里¶
　東至東海縣水道九十里　南至泗州五百四十¶
里　南至楊州七百里　西至下邳縣五百五里至¶
<pb:KR2k0004_WYG_022-3a>¶
徐州五百六十里　北至宻州三百八十四里　西¶
南至沐陽取宿遷經泗州五百里　東南至璉水軍¶
取官河水路三百四十里陸路二百五十里　東南¶
至楚四百一十里　西北至沂州二百七十里　東¶
北至東海縣界八十里¶
¶
　　户¶
¶
　　唐開元户二萬三千七百二十八皇朝户主六千八¶
十八¶
¶
<pb:KR2k0004_WYG_022-3b>¶
　　風俗與沂州同¶
¶
　　姓氏¶
¶
　　東莞郡四姓　臧　闕　何　公孫¶
¶
　　人物¶
¶
　　蕭望之東海蘭陵人　王肅東海郯人朗之子　繆¶
斐東海朐人也其先楚元王大夫繆生謝病去遂居¶
此　鮑照東海人詩入文選　何無忌東海郯人桓¶
𤣥曰何無忌劉牢之甥酷似其舅　何承天東海郯¶
<pb:KR2k0004_WYG_022-4a>¶
人曽孫遜八歲能詩　蕭惠開蘭陵人明識過人常¶
有三千沙門一閲其名退無所失　徐勉東海郯人¶
六歲能屬文為吏部尚書　徐擒梁朝為左衛率¶
鮑泉東海人撰新儀二十卷　唐徐有功東海人則¶
天時人官至司刑卿凡活者五百家盧黄門曰當雷¶
霆震怒之下能全仁恕千載未見其儔　吳通𤣥通州人¶
與弟通微德宗時同為翰林學士¶
¶
　　土産¶
¶
<pb:KR2k0004_WYG_022-4b>¶
　　綾　絹　海味　鹽　楚布以其地當楚分其布精¶
好因名　紫萊産在郡東北七十五里海畔石上舊¶
貢也¶
¶
　　朐山縣舊二鄉今四鄉本漢胊縣也屬東海郡秦始皇¶
立石海上以為秦門東闕有鐵柱後漢屬東海國晉不¶
改宋志無朐縣按此係前朐縣今縣西九十里故朐城¶
是也梁于今縣北二里瑯琊城置招逺縣屬瑯琊郡后¶
屬魏改為朐縣髙齊不改周武帝建德六年改瑯琊為¶
<pb:KR2k0004_WYG_022-5a>¶
朐山郡改胊縣為朐山縣取界内朐山為名也隋開皇¶
三年廢郡縣屬海州大業三年以海州為東郡縣仍屬¶
焉　碩䕶湖在縣一百四十二里神異傳曰秦始皇時¶
童謡曰城門有血城當陷没有一老母聞之憂懼每旦¶
徃窺城門門傳兵縛之母言其故門傳兵乃殺犬以血¶
塗門母徃見血便走須臾大水至郡縣陷老母牽狗北¶
走六十里至移伊萊山得免西南隅今乃有石室名為神¶
母廟廟前石上狗跡猶存髙齊天統中此湖遂竭西南¶
<pb:KR2k0004_WYG_022-5b>¶
隅有一小城餘址猶存繞城故井有數十處又銅鐵瓦¶
器殆㕓肆之所乃知縣没非虚　龍沮故城在縣南六¶
十里　鍾離昧故城在縣南百里項羽將鍾離昧所築¶
昧即此縣人也　植石廟在縣北四里史記曰始皇三¶
十五年立石東海上朐界中以為秦東門今門石猶存¶
頃倒為數段在廟北百步許今尚可識其文曰漢桓帝¶
永壽元年東海相任恭修理此廟　盧石山在縣東南¶
六十里按漢書云韓信為楚王都下邳又云韓信鎮于¶
<pb:KR2k0004_WYG_022-6a>¶
三盧石伊等盧三山石色黑因以為名　伊盧山一名¶
大伊萊山在縣南七十五里按史記云項王亡將鍾離¶
昧家在伊盧徐廣曰東海胊縣又按續郡國志云東海¶
朐縣有伊盧鄉又云中盧盧石在東句盧在西故曰中¶
盧又名伊萊者盧萊二字相近流俗音訛爾實伊盧也¶
　句盧山一名馬鞍山在縣西南一百二里縣在山東¶
史記所傳縣有三盧之山形句曲狀似馬鞍　孔子望¶
山在縣西南一百六十里春秋云此山與郯城相近當¶
<pb:KR2k0004_WYG_022-6b>¶
是孔子之郯問禮之時因登此山遂以名之其山上有¶
嵌石其下方平可坐十餘人山前石上有二盆故老傳¶
秦始皇洗頭盆盆髮隱隱并山上馬跡猶存　蠣山在¶
縣東南二百里其山在海中四面平坦湖上半没潮落¶
方見故其上多蠣即螺蚌之類也　朐山在縣南二里¶
按舊經云秦始皇東巡至朐山界此時已有朐山名¶
南墮星山在縣南六十里古老相傳云商時星墜于此¶
又有北墜星山在縣東五十里並髙一里　羽山在¶
<pb:KR2k0004_WYG_022-7a>¶
縣西北九十里按志東海郡祝其縣羽山在縣南所殛¶
羽潭在縣西九十里去羽山一百步一名羽池左傳鯀¶
化為黄熊入于羽淵淵東有羽山池上多生細栁野獸¶
不敢踐又郡國志鍾離昧城南有羽泉亦殛鯀之處其¶
水恒清牛羊不飲　沐水在縣西一百四十里按水經¶
云沐水出瑯琊東莞縣西北大弁山流經沂州沂水縣¶
西南入泗州下邳縣　永安隄在縣東二里唐開元十¶
四年七月三日海潮暴漲百姓漂溺刺史杜令詔課築¶
<pb:KR2k0004_WYG_022-7b>¶
此隄北按山南環郭連綿七里　韓信堰在縣西十里¶
相傳云韓信為楚王時以地洿下遂立此堰今為大路¶
廢沂州城在縣西北百四十步按輿地志云宋太始三¶
年失舊沂州至五年于胊山東北僑置沂州至泰豫元¶
年移胊縣就沂州后周建德六年改沂州為胊州隋開¶
皇四年省今城墓存　曲陽故城漢縣故城在今郡西¶
南一百一十里后漢省唐武德四年復置八年又省¶
平曲故城漢縣莽曰端平即漢書以此封公孫渾邪之¶
<pb:KR2k0004_WYG_022-8a>¶
所又宣帝封廣陵厲王子曽為侯後漢省在今郡界¶
故朐城漢為縣令廢城在縣西南　古盧王城在縣西¶
九里按地輿志云漢舊朐縣今海州是也宋泰豫元年¶
移朐山縣于廢沂州又梁典云天監十年三月盜殺朐¶
山戍主劉晰引魏徐州刺史盧昶據朐山縣詔遣振逺¶
將軍馬仙琕討之盧昶自徐州以兵来援朐山屯兵據¶
守此城權假王號自稱盧王因名盧王城　古摩坡城¶
在縣南按梁典云天監十年遣振逺將軍馬仙琕来討¶
<pb:KR2k0004_WYG_022-8b>¶
陶山至十二月尅之盧昶挺身走仙琕遣張惠紹追之¶
斬首十萬造此城　牛欄村郡國志云糜竺放牧之所¶
今民祭酒猶呼云糜堆　東安故城在縣西八十三里¶
漢縣后漢省　糜竺冡郡國志云刻石為人馬禽獸之¶
狀名之為鬼神市¶
¶
　　東海縣東水路九十里依舊一鄉本秦末田横所保鬱¶
州亦曰郁州亦謂之四横島為贑榆縣之地宋泰始三¶
年失淮北于鬱州土橋立青州郡即此也仍于州北一¶
<pb:KR2k0004_WYG_022-9a>¶
里置東郡並縣焉即今縣又改為北海后入于魏魏改¶
青州為海州仍移理龍沮城復于此置臨海鎮尋移東¶
海入鎮城仍領廣饒一縣後周建德四年又増置東海¶
縣隋開皇三年廢東海郡及東海縣因移廣饒縣于廢¶
郡界仁壽元年改廣饒為東海縣唐武德四年于此置¶
環州以水環繞為郡名領東海青山石城贑榆四縣八¶
年州廢仍廢青山石城贑榆三縣入東海縣移縣于廢¶
州城即此理也　謝禄山在縣城西一里按漢書王莽¶
<pb:KR2k0004_WYG_022-9b>¶
時東海徐宣謝禄等擊王莽將田況大破之曽屯兵于¶
山故名　蒼梧山在縣東北二里古老相傳此元在海¶
中后飛至此　栖雲山在縣東北四十一里即巨平山¶
之東嶺按州縣記梁國子祭酒明山賓父僧紹當齊武¶
帝時以國子博士徵不就道遁跡于此此山髙𦕈故號¶
栖雲山　朱紫山在縣北五十二里山有紅壁丹崖自¶
相煇映逺而望之若朱紫因名　嚶㳺山在縣東北一¶
百三里海中去岸二十里髙二里其山周&KR0158;浮海中羣¶
<pb:KR2k0004_WYG_022-10a>¶
鳥翔集嚶嚶然自相喧咶　西捍海堰在縣北三里南¶
接謝禄山北至石域山南北長六十三里髙五尺隋開皇¶
九年縣令張孝徵造　東捍海堰在縣東北三里西南¶
接蒼梧山東北至巨平山長三十九里隋開皇十五年¶
縣令元曖造外足以捍海潮内足以貯山水大獲澆溉¶
　廢艾不城在縣北二十四里今古相傳田横避難漢¶
使艾不追横而築后晉移贑榆縣于此北齊天保元年¶
省　贑榆故城在縣東北五十里青山之隂故城猶存¶
<pb:KR2k0004_WYG_022-10b>¶
郡國縣道記云贑榆縣在懷仁縣東北三十里一名鹽¶
倉城后漢改屬東海國曹魏時晉太康中復立尋又省¶
隋大業末臧君相竊據海州以先有贑榆縣遂築此城¶
因取舊名更置贑榆縣唐武德八年省　吕母固在縣¶
北三十七里巨平山南領上髙二里按后漢書云瑯琊¶
海曲有吕母者子為縣吏犯小罪宰論殺之母宻募客得¶
數十百人入海中招合亡命至數千執縣宰斬之復還¶
海中因此為固遂號吕母固　田横固在縣東北六十¶
<pb:KR2k0004_WYG_022-11a>¶
一里小鬲山孤峯特秀三面壁立俯臨深溪惟有東隅¶
¶
　　纔近人行累石為城漢書齊王田廣既死田横代為王¶
與灌嬰戰于羸下横敗及漢定天下横懼誅與其徒屬¶
五百餘人入海居島中此固即横所營處也　謝禄廟¶
在縣西一里謝禄山南嶺上本名海祠後人改之因名¶
謝禄　堯廟在縣西北三里謝禄山上舊州記宋泰始¶
七年刺史劉崇智每稱劉氏本承堯后遂造此廟以時¶
饗祀　由吾大夫廟在縣北四十里巨平山南按州舊¶
<pb:KR2k0004_WYG_022-11b>¶
記有道士由吾道營本沭陽人精心好道學窮祕籙天¶
意人事無不通隋文帝時特徵之至都拜諫議大夫卒¶
因葬焉　孝婦廟在縣東三十三里巨平村北按前漢書¶
孝婦少寡無子養姑甚謹其後姑自縊死姑女誣告吏¶
婦殺我母吏捕孝婦孝婦辭不殺姑吏騐治孝婦自誣¶
服其獄上府于公以為此婦養姑十餘年以孝聞必不¶
殺太守不聽竟論殺之婦郡中枯旱三年後太守至于¶
公曰孝婦不當死前太守强㫁之咎當在是乎于是太¶
<pb:KR2k0004_WYG_022-12a>¶
守殺牛自祭孝婦冡天立大雨歲熟因立祠焉　大海¶
在縣東二十八里南接朐山縣界北接懐仁縣界西趣¶
州徃来所渡廣二十餘里今按由此渡者每年七月内¶
不得渡犯者多逢風沉溺惟溺所犯之人餘人皆得免¶
必公事迫急先祭請者亦不為災莊子曰夫海千里之¶
逺不足以舉其大千仞之髙不足以極其深禹之時十¶
年九潦而水弗加益湯之時八年七旱而崖不加損𤣥¶
中記天下之强者東海之惡焦焉惡焦山名也在縣東¶
<pb:KR2k0004_WYG_022-12b>¶
面方三萬里海水灌之而即消故水東南流布不盈也¶
　縣理城在鬱州上山海經水郁州在海中鬱音郁水¶
經注曰朐縣東北海中有大州謂之郁州昔有道者學¶
徒十人遊于蒼梧鬱州之上數百年皆得至道其山自¶
蒼梧徙至東海之上今猶有南方草木生焉故崔琰述¶
初賦曰郁州者故蒼梧山也故老傳言此島上人皆先¶
是糜家之𨽻今有牛欄村云舊有糜家莊牧者猶祭之¶
呼曰糜郎臨祭之日著犁靽執鞭耕又言初取婦者必¶
<pb:KR2k0004_WYG_022-13a>¶
先見糜郎否則為祟宋泰始三年于島南垂築城置青¶
州即今縣理城也　二疏墓疏廣疏受東海蘭陵人也¶
　于定國墓定國東海郯人也¶
¶
　　懷仁縣西南九十里依舊一鄉本漢贑榆縣地按漢贑¶
榆縣東北三十里贑榆縣舊城是也無定屬梁于此置¶
黄郭戍后魏改置義塘郡理黄郭郡領義塘歸義懷仁¶
等三縣並理宻州莒縣界隋開皇三年廢郡移懷仁縣¶
理于此改屬海州　懷仁山在縣北四十里其山無草¶
<pb:KR2k0004_WYG_022-13b>¶
木生　夾山在縣西三十八里左氏傳秋公㑹齊侯于¶
夾谷註云齊地名　劒水在西南八十五里原從沂州¶
臨沂縣界三□山號弱馬溝東流入縣界　堯水在縣¶
西南七十里源從沂州臨沂縣東經縣八十里入海¶
故祝其城在縣南四十二里平地太康志云在郯東九¶
十里春秋定公十八年㑹齊侯于祝其實夾谷地漢以¶
為祝其縣宋省　懷仁故城在縣西二十三里按后魏¶
地形志云武定七年置屬義塘郡郡縣俱移就高宻郡¶
<pb:KR2k0004_WYG_022-14a>¶
莒縣界内置在古辟陽城后此城為義塘鎮　歸義城¶
在縣北二十五里按后魏武定七年置縣屬義塘郡隋¶
廢　武陵郡城在縣南五十九里按后魏志云武定七¶
年置為武陵郡隋初廢　紀鄣城在縣東北七十五里¶
平地近海周一里餘按春秋昭公十九年齊師伐莒傳¶
云莒子奔紀鄣即此地也　故利城漢縣故城在今縣¶
西六十里後漢獻帝曽于此立郡宋省　海曲按郡國¶
縣道記云漢縣後割屬瑯琊郡十三州志云海曲在開¶
<pb:KR2k0004_WYG_022-14b>¶
陽一百三十里蓋在縣西界與臨沂接境漢故利城側¶
近是也¶
¶
　　沭陽縣西南一百六十里元三鄉本後漢厚丘縣地今¶
縣北四十五里厚丘故城是也宋省文帝元嘉四年于¶
此立僮縣屬南彭城郡梁武帝天監五年復置僮陽郡¶
領僮縣至太清三年地入魏孝靜帝改僮陽郡為沭陽¶
以在沭水之陽為名仍于郡東置懷文縣周武帝建德¶
七年改懷文為沭陽縣隋開皇三年廢郡移沭陽縣入¶
<pb:KR2k0004_WYG_022-15a>¶
廢郡城中屬海州即今理大業十三年土人臧君相反¶
于沭陽縣置沭州唐武德四年復為沭陽縣屬海州總¶
章元年𨽻泗州按縣地雖近海州塗出陜澤水陸路艱¶
險春冬則水路乾涸秋夏則霖潦陸路瀰漫百姓患之¶
咸亨元年又屬海州　韓山在縣東北五十里按州舊¶
記韓信為楚王講武之所　建陵山在縣西北一百五里¶
按漢書地理志東海有建陵景帝封魏綰為侯王莽改¶
曰付亭其縣縁此名按山南北狹長有陵阜縁此名建¶
<pb:KR2k0004_WYG_022-15b>¶
陵　句盧山在縣東六十八里　碩䕶湖在縣西八十里¶
與朐山璉水三縣分湖為界　沭水故城東南七十里¶
步引東流七十里入車路湖水經註云沭水又南經東¶
海厚丘縣梁天監二年三月土人張髙等五百餘人相¶
率開鑿此谿引水溉田二百餘頃俗名為紅花水東流¶
入泗州漣水界　厚丘城在縣北六十里按地理志厚¶
丘漢舊縣在郯城東一百里宋省併入褒貢縣　隂平¶
城在縣西北六十里按漢書地理志稱隂平縣屬東海¶
<pb:KR2k0004_WYG_022-16a>¶
郡帝封楚孝王子為隂平侯又晉武帝封魯芝皆此城¶
也　下城在縣南三里后魏地形志稱梁武帝置僮陽¶
郡領下城等縣后郡縣皆廢今城猶存¶
¶
¶
¶
¶
¶
<pb:KR2k0004_WYG_022-16b>¶
¶
¶
¶
¶
¶
¶
¶
¶
　　太平寰宇記卷二十二¶
¶
