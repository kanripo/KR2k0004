# -*- mode: mandoku-view -*-
#+TITLE: 太平寰宇記
#+DATE: 2019-03-29 20:51:36.942406
#+PROPERTY: ID KR2k0004
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 162
<pb:KR2k0004_WYG_162-1a>¶
　　欽定四庫全書¶
¶
　　太平寰宇記卷一百六十二¶
¶
　　宋　樂史　撰¶
¶
　　嶺南道六¶
¶
　　桂州¶
¶
　　桂州始安郡今理臨桂郡禹貢荆州之城春秋時越地¶
七國時服於楚戰國時為楚越之交境秦始皇三十三¶
年發嘗捕亡人贅媚賈人畧取陸梁地是為桂林郡二¶
<pb:KR2k0004_WYG_162-1b>¶
漢屬零陵蒼梧二郡吳甘露元年於桂林置始安郡東¶
晉孝武帝改為始建郡宋不改蕭齊復為始安郡天監¶
六年立桂州於蒼梧&KR0625;林之西境無定理處大同六年¶
移桂州於今理隋平陳廢始安郡所領縣并入桂州乃¶
置總管府大業元年廢總管府置都尉府三年罷州為¶
始安郡唐武德四年平蕭銑復置桂州總管府桂象靜¶
融樂荔南昆州龍九州并定州一總管其桂州領始安¶
福禄純化興安德源永福陽朔歸義宣風象十縣尋改¶
<pb:KR2k0004_WYG_162-2a>¶
定州為南尹州其年又置欽州總管隸桂府五年置南¶
恭鷰梧三州隸桂府九年置晏州隸桂府貞觀元年又¶
以欽玉南亭三州隸桂府二年省玉州南亭州五年置¶
寧州隸桂府六年又以尹籐越白相繡鬱羌南巖南方¶
南晉十二州隸桂府其年置龔州都督亦隸桂府其年¶
廢龍鬱二州八年改越州為㢘州南簡為横州南方為¶
澄州南巖為潘州南晉為邕州尹州為貴州靜州為富¶
州樂州為韶為南昆州為柳州銅州為容州廢福禄歸¶
<pb:KR2k0004_WYG_162-2b>¶
義二縣十年廢羌州十二年廢晏州以建陵縣來屬廢¶
荔州以荔浦崇仁二縣來屬省宣風縣今督桂昭賀福¶
梧藤容潘白㢘繡欽横邕融柳貴十七州天寳元年改¶
為始安郡依&KR0199;都督府至德二年九月改為建陵郡乾¶
元元年復為桂州刺史充經畧軍使北界有越城嶺今¶
謂之臨源嶺卽五嶺之一也¶
¶
　　元領縣十　今十二内一場¶
¶
　　桂林　靈川　興安　陽朔　永福　俢仁¶
¶
<pb:KR2k0004_WYG_162-3a>¶
　　理定　慕化　荔浦　豐水　義寧新置¶
¶
　　古縣場新置¶
¶
　　州境¶
¶
　　東西六百里　南北五百五十里¶
¶
　　四至八到¶
¶
　　北至東京陸路三千六百七十九里水路四千六¶
百三十里　北至西京陸路三千四百五里水路¶
四千三百二十三里　北至長安三千七百五里¶
<pb:KR2k0004_WYG_162-3b>¶
　東至昭州陸路二百三十里　南至象州陸路¶
五百二十里　西至柳州五百四十里　北至道¶
州陸路四百八十里　東南至賀州五百三十一¶
里　西北至融州陸路四百九十里　東南至梧¶
州水路六百三十里　西北至西演嶺接叙州(闕)¶
溪界一百五十里¶
¶
　　户¶
¶
　　唐開元户一萬七千五百九十七皇朝管户主一¶
<pb:KR2k0004_WYG_162-4a>¶
萬六千七百一十九客七千七百五十九¶
¶
　　風俗¶
¶
　　按漢書云吳越之君皆好勇故其人好用劎輕死¶
易發又火耕水耨人食魚稻以獵山伐木為業果¶
蓏蠃蛤食物嘗足故啙窳偷生而無積聚飲食還¶
給不憂凍餓亦無千金之家信巫鬼重淫祀¶
¶
　　姓氏¶
¶
　　(闕)¶
¶
<pb:KR2k0004_WYG_162-4b>¶
¶
　　人物¶
¶
　　(闕)¶
¶
¶
　　土産¶
¶
　　朱砂　冷石　零陵香　桂心　銀　麖　簟¶
銅器　蚺蛇　蟾¶
¶
　　臨桂縣元十鄉州所置治漢始安縣元鼎六年置屬零¶
<pb:KR2k0004_WYG_162-5a>¶
陵郡吳分置始安郡梁置桂州隋末復為始安郡縣界¶
有灕水一名桂江有荔水亦曰荔水江其江源多桂不¶
生雜木故秦時立為桂林郡唐至德二年改為臨桂縣¶
　逍遥樓在州城東角上輕盈重叠俯視山川宋考功¶
陪王都督登樓詩云晦日登樓望江山一半天卽此也¶
　逥濤堤在城東南十五歩桂江西岸水自嶺南流桂¶
嶺去州二百餘里水勢極髙每年三月至五月大水瀑¶
漲淹浸城池唐貞元十四年刺史王珙築此堤長五百¶
<pb:KR2k0004_WYG_162-5b>¶
五十四歩以捍水勢居人免墊溺之患　駮鹿山一名¶
福禄山在州東北十五里　灕山在城南二里灕水之¶
陽因以名焉一名沈水其山孤㧞下有源潭上高三百¶
餘尺周迴二里可容五百家旁有洞穴廣數丈南北直¶
透上有怪石欹危籐蘿蓉茂世亂民保以避㓂旱或禱¶
祈頗靈　隱山在州之西郊先是榛莾翳薈古莫知者¶
唐寳厯初李渤出鎮遂尋其源見石門牙開有水淵澈¶
乃夷薙蕪穢踈通巖穴石林磴道若天造靈府不可根¶
<pb:KR2k0004_WYG_162-6a>¶
本因號隱山　彈丸山在縣東二里隔離水按酈元水¶
經注云山有湧泉奔流迅激東注於灕水龕及溪中有¶
石如彈丸因以名焉驗其山高十餘丈周迴三四里復¶
有石竇下深數丈洞穴深處莫究其極　獨秀山在城¶
西北一百歩直聳五百餘里周迴一里平地孤㧞秀異¶
逈出郭中下有洞穴凝垂乳竇路通山北傍迴百餘丈¶
豁然明朗宋光禄卿顔延之牧此郡嘗於此石洞中讀¶
書賦詩云未若獨秀者嵯峨郭邑間　南溪山在縣南¶
<pb:KR2k0004_WYG_162-6b>¶
五里其聳㧞千尺煙翠凌空其溪東注於桂江合流泝¶
五里却合陽江直抵隱山縈帶二十餘里通舟楫於三¶
江之上下　灕水一名桂江出臨源縣東南陽海山漢¶
志零陵縣陽海山灕水所出漢武帝討南越遣歸義越¶
侯嚴為戈船將軍出零陵下灕水　湘水今名小湘江¶
源出臨源縣陽海山灕水湘水同源分為二水水在全¶
義嶺上南流為灕水北流為湘水羅含記云湘水出於¶
陽朔州則觴為之舟至洞庭日月若出没於其中　甘¶
<pb:KR2k0004_WYG_162-7a>¶
水在靈川縣北三十里其源出融州北界潭洞涓流引¶
𣲖百餘里經靈川縣西南穿過大山下縈迴五百餘歩¶
江闊十丈深一丈東流經甘棠驛南而東注灕水今邑¶
人呼為甘巖卽此水也　陽江在縣之直南二里源出¶
靈源縣思磨山下東流百餘里漸勝舟楫經郊郭之中¶
東流合於桂江　紫家洲在子城東南百餘歩長河中¶
先是紫家所居因以名焉每經大水不曾淹没相承言¶
浮也又云昔歐陽都䕶墳土流下成此洲　顔延之宅¶
<pb:KR2k0004_WYG_162-7b>¶
在獨秀山下按山在郭中居子城正北百餘歩高聳約¶
十二丈周迴一里餘逈出郭中下有巖谷舊有宋時名¶
儒顔延之宅讀書亭後為從事所居徃徃見精靈居者¶
罕寧　歐陽都䕶墳在府北郭外松林盡處唐初安南¶
都䕶名普贊本靈川人也舊宅今聖壽寺是也有廟在¶
寺北垣下　㑹仙里南去縣五十里舊有羣仙㑹於此¶
輜軿羽駕遍於碧空竟日而去里人聚伏聞之因名㑹¶
仙里　雙妃塜高十餘丈周迴二里舊傳二妃尋舜而¶
<pb:KR2k0004_WYG_162-8a>¶
卒塟於此　伏波廟在郭中府之東北二里即馬伏波¶
之祠唐乾符二年&KR0239;封馬靈昭王　越王廟鄉黨祈禱¶
之所　舜廟虞山之下是舜祠設廟之處有潭號曰皇¶
潭言舜南廵逰其潭因名¶
¶
　　靈川縣東六十里元十鄉唐龍朔二年始分始安縣置¶
東臨江　冷石山在縣西南一百里出滑石　堯山在¶
府城東北四十四里按史傳堯封履不到蒼梧以其西¶
與舜祠相對邑人慕堯之風遂名為堯山　銀江水出¶
<pb:KR2k0004_WYG_162-8b>¶
西上東流合灕水¶
¶
　　興安縣北一百五十里元(闕)鄉本漢始安縣地隋置臨¶
桂鎮武德四年析始安置臨源縣大厯三年土將萬重¶
光誘桂臨等九縣搆逆惟臨源顯獨守臣節改為全義¶
縣皇朝興國二年避御諱史改為興安縣　湘水出縣¶
東八十里陽海山水斗北流經縣理東又北流入永州¶
界　陽海山在縣城北一百七十里屬興安縣按酈元¶
水經云陽海山一名陽朔山其山自永州零陵縣西迤¶
<pb:KR2k0004_WYG_162-9a>¶
邐岡巒連亘不絶此山即湘灕二水之源南為灕水北為¶
湘水卽此水也　龍蟠山在郡東北一百七十里屬興¶
安縣本名盤龍山天寳六年勅為龍山有石洞洞門内¶
數里人秉燭逰於迴溪泥沙中嘗見龍跡其大如盌洞¶
中之水有魚四足而有角人不敢傷恐生風雨嶺表録¶
異云全義嶺之西有盤龍山山有乳洞斜貫一溪號為¶
靈水溪入靈川縣界溪内有魚皆修尾四足丹其腹逰¶
泳自若漁人不敢捕之爾雅注云鯢似鮎聲如小兒今商¶
<pb:KR2k0004_WYG_162-9b>¶
州山溪内亦有此魚謂之納魚卽此𩔖也　越城嶺一¶
名始安嶺在縣北三里即五嶺從東來之第五嶺　秦鑿¶
渠在縣南二十里本灕水自柘山之陰西北流至縣西¶
南合靈渠五里始分為二水昔秦命御史監史禄自零¶
陵鑿渠至桂林故漢歸義趙侯嚴為戈舡將軍出零陵¶
下灕水卽此郡郡志至后漢伏波將軍馬援開湘水為¶
渠六十里穿度城今城南流者是因秦&KR0199;潰耳唐寳厯¶
初渠道崩壊舟楫不通觀察使李渤遂叠石造隄如鏵¶
<pb:KR2k0004_WYG_162-10a>¶
觜劈水分二水置石斗門一使制之在人開閉開灕水¶
則全入於桂江擁桂江則盡歸於湘水又於湘水鑿分¶
水渠三十五歩以便行舟灕水經縣郭中而流　陽海¶
祠在縣南乃灕湘二水之源也流至縣北三百歩分流¶
為湘江南為灕江其下有廟後封為廣濟侯¶
¶
　　陽朔縣南一百四十里元二鄉本漢始安縣地隋開皇¶
十年置在灕水東二十里永樂水西　烏滸郡國志云¶
陽朔縣有夷人名烏滸在深山洞内能織文布以射翠¶
<pb:KR2k0004_WYG_162-10b>¶
取羽割蚌取珠為業　竹王祠郡國志云竹王者女子¶
浣衣水次有三節竹入足間推之不去中有聲破之得¶
一男兒養之有材武遂雄諸夷地今寧州始興三狼烏¶
滸即竹王之裔故有竹王三郎祠於此地¶
¶
　　永福縣西南百里元二鄉本漢始安縣隋開皇十一年¶
割始安縣永福縣於廢龍口戍置　白石水東北自臨桂¶
縣來經縣理東又西南入理定縣界　永福水在邑界¶
修仁縣西北三百四十里元二鄉本漢荔浦縣地吳孫¶
<pb:KR2k0004_WYG_162-11a>¶
氏置建陵縣梁武帝立為郡隋開皇十年廢郡為縣唐¶
長慶三年桂管觀察使殷侑奏縣名肅宗陵號並同今¶
縣有修仁鄉請改修仁縣　建水出縣北建山南流經¶
縣東　駱駞水在縣西七里源出龎山下西南流注連¶
水　崇仁水源出謝山東流合白石水¶
¶
　　理定縣西南三百里元四鄉本漢始安縣地隋仁壽初¶
分置興安縣唐至德二年改為理定縣　蘭麻山屬縣¶
界在府城西南二百里從府向柳州路經此山過溪百¶
<pb:KR2k0004_WYG_162-11b>¶
餘里方至平路山中有毒出路尋溪水行其溪水有伏¶
流有平流峭絶險隘更無别路其山自衡岳迤邐南亘¶
於郡州融州等界到此過入柳州象州山闊一百里髙¶
二十餘里　橄欖山在邑界¶
¶
　　慕化縣西南二百二十里元二鄉本漢潭中縣地晉太¶
康元年分吳所置武豊縣置長安縣於此蕭齊又於縣¶
置常安戍梁大同八年於縣置梁化縣郡改長安縣為¶
梁化縣十八年改梁化縣為純化縣大業二年省唐武¶
<pb:KR2k0004_WYG_162-12a>¶
德四年復置純化縣永貞元年十二月改為慕化縣以¶
避憲宗廟諱梁開平元年復為歸化縣後唐同光初復¶
為慕化縣　常安水源出縣西南二十九里須離山東¶
北流經縣南又經縣東屈而東南流經福水西又南注¶
白石水¶
¶
　　荔浦縣南二百四十里元二鄉本漢縣屬桂林郡唐貞¶
觀三年於是置荔州十三年州廢復為縣以隸桂州在¶
荔江北以江為縣名　卧石郡國志云其形似人而舉¶
<pb:KR2k0004_WYG_162-12b>¶
體青黄隱伏起卧或謂之石人可以祈雨小舉卽雨小¶
大舉而雨大　建水水口有尉佗伏波二廟　湘水即¶
小湘江也　荔江今名荔水漢志荔浦縣有荔平關源¶
出崇仁縣西北荔山　荔溪地記云荔溪源多桂桂所¶
生處不生雜木樵採皆桂　方山對九疑山髙下相𩔖¶
豊水縣南二百一十里元二鄉本漢荔浦縣地隋置永¶
豊縣唐長慶三年觀察使殷侑奏與信州永豊縣同今¶
縣下有豊水請改爲豊水縣　豊水源出思君山下¶
<pb:KR2k0004_WYG_162-13a>¶
羌女山　白靣山皆在邑内¶
¶
　　武寧縣東八十里一鄉晉天福八年析靈川縣歸義為¶
場復昇為義寧縣¶
¶
　　古縣場西南一百五十里元十鄉唐乾寧二年分慕化¶
縣三里一鄉為縣場　南越志云桂林郡本治陽溪今¶
移鬱江口有銅鼔瀬是也武熈縣有桂山圍山本草曰¶
桂生山谷間久服令人身輕又平陽縣有陽溪在縣數¶
百里伏流通於岷山又云潭中縣二百里則桂林故郡¶
<pb:KR2k0004_WYG_162-13b>¶
所理也中留縣秦置也次三百里至於江則桂江也與鬱¶
林合浦水並歸於海建興三年諸葛亮南征遂分建寧¶
牂牁二郡地為興古郡延康元年歩隲出交州自長沙¶
趨於此道故吳書曰權遣呂岱歩隲將交州義士萬人¶
出長沙劉備東下武陵蠻夷蠢動逆命隲上益陽備旣¶
敗績而靈桂諸郡猶相驚擾隲周旋征討皆平之　有¶
終古籐俚人以為布故書曰島夷卉服此之謂也¶
¶
　　太平寰宇記卷一百六十二¶
¶
