# -*- mode: mandoku-view -*-
#+TITLE: 太平寰宇記
#+DATE: 2019-03-29 20:51:38.413859
#+PROPERTY: ID KR2k0004
#+PROPERTY: BASEEDITION WYG
#+PROPERTY: WITNESS master    
#+PROPERTY: JUAN 126
<pb:KR2k0004_WYG_126-1a>¶
　　欽定四庫全書¶
¶
　　太平寰宇記卷一百二十六¶
¶
　　宋　樂史　撰¶
¶
　　淮南道四¶
¶
　　廬州¶
¶
　　廬州合肥郡今理合肥縣禹貢揚州之域古廬子國春¶
秋時為舒國地昔成湯放桀芮伯命巢即此地春秋僖¶
公三年徐人取舒杜注云舒國今廬州舒縣是也戰國¶
<pb:KR2k0004_WYG_126-1b>¶
時楚屬秦置三十六郡此為廬江九江二郡地漢為合¶
肥縣後漢如之三國時屬魏為重鎮故魏書云建安二¶
十年張遼屯合肥吳王孫權率十萬衆攻圍遼以八百¶
人破之至青龍元年滿寵為揚州都督諸軍鎮于此上¶
表請於合肥城西北三十里立新城寵表曰合肥城南¶
臨江湖北逺夀春賊攻圍之得據水為勢官兵救之當¶
先破賊大軍然後圍乃得解賊往甚易兵救甚難今城¶
西三十里有竒險可依宜立城以固守此為引賊平地¶
<pb:KR2k0004_WYG_126-2a>¶
而犄其歸路又賊未至而移城却内此所謂形而誘之¶
引賊逺水擇利而動也遂報聽其年孫權自出欲圍此¶
城以其逺水積二十餘日不敢下船乃上岸耀兵寵遣¶
步騎六千伏肥池隱處卒起撃之斬首及有赴水死者¶
明年孫權又自將十萬至合肥新城是也晉為淮南廬¶
江二郡地東晉亦為重鎮以戴若思屯守是也宋齊之¶
代獨為廬江郡梁置汝隂陳郡及南豫州尋又改合肥¶
為合州亦為重鎮至隋初改合州為瀘州煬帝初州廢¶
<pb:KR2k0004_WYG_126-2b>¶
為廬江郡唐武徳三年改為廬州領合肥廬江慎三縣七¶
年廢巢州為巢縣来屬天寳元年改為廬江郡乾元元¶
年復為廬州後唐為昭順軍節度周顯徳五年改為保¶
信軍皇朝因之¶
¶
　　元領縣五¶
¶
　　合肥　慎　巢　廬江　舒城¶
¶
　　州境¶
¶
　　東西二百八十三里　南北三百三十五里¶
¶
<pb:KR2k0004_WYG_126-3a>¶
　　四至八到¶
¶
　　西北至東京一千五十里　西北至西京一千五百¶
里　東北至(闕)　　　　　　　　　　　西北¶
至長安二千二百里　東至和州二百九十五里¶
南至舒州四百里　西至夀州界二百一十五¶
里　北至濠州三千三十里東南至洞口今為¶
新婦口三百八十四里對岸即舊南陵縣地今¶
為繁昌縣相對　西南至舒州四百七十六里¶
<pb:KR2k0004_WYG_126-3b>¶
西北至夀州三百里　東北至滁州全椒縣一百¶
四十五里¶
¶
　　户¶
¶
　　唐開元户二萬二千九百皇朝管户主一萬八千¶
八百一十七客二萬六千四百一十七¶
¶
　　風俗¶
¶
　　同濠夀案廬江記語音風土明茂習勝淮左諸¶
郡¶
¶
<pb:KR2k0004_WYG_126-4a>¶
　　姓氏(闕)¶
¶
　　人物¶
¶
　　范增居巢人項羽將　元醫廬江舒人¶
¶
　　左慈字元放廬江人¶
¶
　　周瑜仕吳舒人也為吳將破曹公水軍十萬于赤壁¶
瑜精音律¶
¶
　　土産¶
¶
　　交梭絲布貢　石斛　開火新茶　蠟　鹿脯　蘇¶
¶
<pb:KR2k0004_WYG_126-4b>¶
　　合肥縣舊二十一鄉今一十一鄉漢舊縣屬九江郡今¶
有故城在今縣北應郡曰夏水出城父東南此至與肥¶
合故曰合肥酈元云按水派别無合注之理蓋夏水瀑¶
長合于肥故曰合肥梁又改為汝隂縣北齊分置北陳¶
郡皆在此邑城也　金牛山圗經云昔有金牛從此山¶
出奔入江人逐之故其處有渚猶謂金牛渚　巢湖在¶
今縣東南六十里吳志云或云巢作勦字音亦謂焦湖¶
耆老相傳曰居巢縣地昔有一巫嫗豫知未然所説吉¶
<pb:KR2k0004_WYG_126-5a>¶
凶咸有徴騐居巢門有石龜巫云若龜出血此地當陷¶
為湖未幾之間鄉邑祭祀有人以猪血置龜口中巫嫗¶
見之南走囬顧其地已陷為湖人多賴之為巫立廟今¶
湖中姥之廟是吳志云鄭寳在巢湖擁衆萬人廬江九¶
江人多依之即此湖也吳魏相攻孫權以箭重迴舟亦¶
此湖也　濡須水郡國志云濡須水自巢湖出謂之馬¶
尾溝有偃月塢焉　箏笛浦續搜神記云浦中昔有大¶
舶覆水内漁人宿傍聞竿笛之聲及香氣氤氲是曹公¶
<pb:KR2k0004_WYG_126-5b>¶
妓船覆于此　藏舟浦即魏帝與孫權藏艦於此唐貞¶
觀十年刺史杜公作斗門與肥水接浦内有島嶼花竹¶
頗為佳堤　小史港即漢建安中廬江府小史焦仲卿¶
妻劉氏為姑所出自誓不嫁其家逼之乃投水死仲卿¶
聞之亦自縊時人怜之後為名　古津水在縣西北四¶
里魏武帝使張遼屯兵合肥新城吳孫權將兵十萬餘¶
衆圍之遼兵少乃募敢從者八百餘人撃於此而退¶
肥水出縣西南八十里舊家山東南流入於巢湖梁韋¶
<pb:KR2k0004_WYG_126-6a>¶
㪚為豫州刺史討魏合肥㪚按行山川曰吾聞汾水可¶
以濯晉陽絳水可以灌安邑即此是也乃堰肥水親自¶
督勵堰成水通舟艦繼初魏夾肥水築二小城㪚先攻¶
之魏師五萬奄至衆懼不敢請表益兵㪚笑曰賊已至¶
城下方復求軍臨難鑄兵豈及馬腹且吾求濟師彼亦¶
徵衆猶如無益巴丘蜀增白帝軍監又勸散退還巢湖¶
散怒曰將軍死綏有前無却魏因築壘於堤以自固散¶
起鬭艦髙與合肥城等四面攻之城遂潰　界樓故城¶
<pb:KR2k0004_WYG_126-6b>¶
一名金牛城在縣西北五十里隋開皇五年立鎮置倉¶
在廬夀二州界　西津橋在縣西北五里建安二十年¶
吳孫權自陸口征合肥兵還權與凌統等在津北為魏¶
將張遼所襲權上津橋橋南已毁撤丈餘無板權内豎¶
谷利令權持鞍綏鞚利于後着鞭遂得超度于此　合¶
肥故城漢為縣故城在今縣北　焦湖廟搜神記幽明¶
録焦湖廟有一柏枕或云玉枕有小圻時單父縣人楊¶
林為賈客至廟祈求巫謂曰君欲好婚否林曰幸甚巫¶
<pb:KR2k0004_WYG_126-7a>¶
即遣林近枕邊因入圻中遂見朱門瓊室有趙大尉在¶
其中即嫁女與林生六子皆為秘書郎歴數年並無思¶
歸之志忽如夢覺猶在枕旁林愴然久之¶
¶
　　慎縣東北七十里舊十七鄉今六鄉本漢浚遒縣地屬¶
九江郡晉改置慎縣因縣西北古慎城為名東魏置平¶
梁郡陳初郡廢復為縣　滁水源出縣西暴秃古塘酈¶
元注水經云滁水出浚遒縣也　逍遥津即蜀將張飛¶
敗孫權處　浮關山亦名浮槎山在縣東南四十五里¶
<pb:KR2k0004_WYG_126-7b>¶
　古慎城在縣西北四十一里楚白公之邑也按春秋¶
哀公十六年吳人伐貨白公敗之即此城也　古滁陽¶
城在縣東北六十四里吳赤烏十三年孫權遣兵斷滁¶
作堰以淹北道遂築此城為守備東晉置南梁郡隋開¶
皇三年廢　浚遒縣故城在縣南二十五里春秋哀公¶
十二年夏公會吳于橐臯注云橐臯在浚遒縣東南此¶
地是也魏武帝伐吳修北城以屯守呼曰曹城¶
¶
　　巢縣東南一百三十五里舊十五鄉今八鄉古巢伯之¶
<pb:KR2k0004_WYG_126-8a>¶
國尚書云成湯放桀于南巢又云巢伯来朝即此也春¶
秋時此滅之以為邑秦漢為居巢縣亞父范增居巢人¶
春秋但名巢漢為居巢蓋有詳畧耳後漢獻帝建安中¶
曹公軍居巢孫權于濡須口築城拒守又遣夏侯惇曹¶
仁張遼等屯居巢后屬吳周瑜為居巢張后以吳魏戰¶
爭地遂荒廢晉平吳復立屬巢縣　半湯山山下有泉¶
半冷半熱以名之　四鼎山郡國志云即白狗僊人得¶
道處又魏伯陽以白犬試丹處　黄沙城郡西有小隴¶
<pb:KR2k0004_WYG_126-8b>¶
山小龜頭城存焉　濡須水源出縣西巢湖亦謂之馬¶
尾溝東流經亞父山曹呉兩軍於此相拒月餘權乘輕舟從濡¶
須口入人謂是挑戰咸欲撃之公曰此必權欲見吾軍部伍敕¶
軍中勿得浪動行五六里囬還作皷吹公嘆曰生子當如¶
孫仲謀劉景升兒子若豚犬耳權與公牋曰春水方生¶
公宜速去公曰權不欺孤遂還　偃月塢在縣東南二¶
百八十里　濡須水口初吕蒙守濡須聞曹公將東夾¶
水築塢諸軍皆曰上岸撃賊洗足入舟何用塢為䝉曰¶
<pb:KR2k0004_WYG_126-9a>¶
兵有利鈍邂逅之間歩騎相蹙何暇及水遂築如偃月¶
故以為名曹公軍至相拒月餘方退今按濡須水與和¶
州含山縣分中流為界　踟蹰山在縣南三十七里山¶
北臨濡須港按顧野王地志云東關口有踟蹰山昔□¶
箕也春秋傳曰楚子觀兵于□箕上此是也　亞父山¶
在縣東十里漢屬巢人范增楚王立為亞父死於山旁¶
故曰亞父山　居巢山本名如墨山在縣南六十里其¶
溪谷間有墨石研之如墨因以為名天寳六年敕改為¶
<pb:KR2k0004_WYG_126-9b>¶
居巢山　東關山在縣東四十里按顧野王輿地志云¶
巢湖西北至合肥界湖東四十里東南有石梁鑿山通¶
水是名關口相傳云夏禹所鑿一號東興本屬和州今¶
巢縣亦管其一半地髙峻險峽實阨之所故天下有事¶
是必爭之地吳魏相持於此南岸吳築城北岸魏置柵¶
嘉平四年諸葛恪于東關作大堤遏巢湖左右依山峽¶
築兩城留千人使全㟨晉畧守之魏遣諸葛誕胡遵圍¶
東關將至其堤諸葛恪率衆四萬大破之遂退走　王¶
<pb:KR2k0004_WYG_126-10a>¶
喬山本名黄山在縣西南九十里昔王子喬於此山採¶
藥向紫微山學道故曰王山後人語訛呼為黄山其山¶
出黄精之藥天寳六年敕改為黄山　栭山在縣四十¶
八里栭者小栗也其山昔有小栗因以為名頂有一井¶
口員三丈莫測深淺後人以靈異凡逢旱多於井上祈¶
雨甚有徵效俗呼為天井　巢山本名曰道人山在縣¶
西南一百里天寳六年敕為巢山　巢湖在縣西一十¶
五里自合肥縣經過一名巢湖一名樵湖一名焦湖云¶
<pb:KR2k0004_WYG_126-10b>¶
巢縣陷為湖　湯泉在縣東北一十里其泉湧出時熱¶
凡抱疾之人飲浴此湯無不效騐復有一泉半冷半熱¶
號曰半湯　王僊君洞其洞在紫微中山山有三頂傍¶
有一小山即洞之所也洞長二十五步闊一丈二尺髙¶
一丈五尺東户闊一丈二尺穴中有蝙蝠大如鳩不出¶
其穴北户有古石壇一髙八尺闊一丈五尺洞内壁上¶
有手跡尤大昔王子喬洪崖先生并於此得道後閉穴¶
門而去晉初會稽道人游先生以杖撥開山洞乃亦得¶
<pb:KR2k0004_WYG_126-11a>¶
僊其山本名翠微山游先生時有紫雲在其上遂為翠¶
微山真羽客棲神之所　范增冡按古今葬地記云西¶
楚項羽以增為亞父不用其謀遂疽發背而死葬於此¶
冡在巢縣郭東有亭亭内有井謂之亞父井¶
¶
　　廬江縣東南一百八十里舊十二鄉今七鄉本漢龍滁¶
縣地故城在今縣西一百二十里梁武帝置廬江縣義¶
寧縣元年移於石渠東南景隆二年移於今所　七門¶
堰在縣南一百一十里劉馥為州刺史修築斷龍舒水¶
<pb:KR2k0004_WYG_126-11b>¶
灌田千五百頃　巢湖在縣北三十五里　西江水在¶
縣東南百九十里即岷山導江至此謂之西江　梅山¶
在邑東三十里按左傳楚師伐鄭右囘梅山楚師多凍¶
即此山也　三公山在縣東南一百五十里山有三峯¶
相去一里俗傳晝皆東靡似有顧瞻江東宣城郡界有¶
九子峯俗云是三公子天寳六年改為顧山　冶父山¶
在縣東北二十里按左傳桓公十三年楚師莫敖伐羅¶
楚師大敗莫敖縊於荒谷羣帥囚于冶父皆楚也　古¶
<pb:KR2k0004_WYG_126-12a>¶
潛邑城在邑南二里左傳昭公二十七年吳子遇因楚¶
喪伐之吳公子燭庸帥師圍潛注云潛楚邑也在廬江¶
六縣西南即此城　何晏墳在縣北十七里其墓髙大¶
景元二年有人發墓得塼銘是何公之墳　廬江墳在¶
縣東州里梅山側遇風雨晦暝即聞音韻如金石　藍¶
家冡今俗名連家冡　龍舒故城漢為縣故城在今縣¶
西尚存　監鄉郡國志云按七賢傳云漢武出淮揚到¶
監鄉帝問曰此名何陳翼對曰鄉名為監上曰萬乘主¶
<pb:KR2k0004_WYG_126-12b>¶
問何欺乎欲舉燔之翼曰不可燔臣不欺佩刀當生白¶
毛若欺當無毛視之刃果有之長寸餘　陵山搜神記¶
云龍舒陵亭有一大樹高數十丈黄鳥千數巢其上時¶
久旱長老共相謂曰彼樹常有黄氣或謂有神靈可以¶
祈雨因以酒脯往祭亭中有寡婦李憲者夜起室中或¶
有光見一繡衣婦人曰我樹神也以汝性潔佐汝為生¶
朝来父老皆欲祈雨吾已求之於帝至明日日中當騐¶
憲乃具告亭中衆大驚異至日中果大雨遂為立祠神¶
<pb:KR2k0004_WYG_126-13a>¶
謂憲曰諸鄉老在此吾居近水當少致鯉魚言訖有鯉¶
魚十頭飛集堂下坐者莫不驚悚如此嵗餘神曰將有¶
大兵今辭汝去留一玉環曰持此可以避難後袁術劉¶
表相攻龍舒之民皆流亡惟憲里不被兵又隋將麥鐵¶
杖為陳擒于此亭側¶
¶
　　舒城縣南一百二十里舊二十鄉今二鄉古舒國地漢¶
書云廬江六年東即古舒城後漢立郡徙里皖城唐開¶
元二十三年刺史竹承構奏于故城置舒城縣　龍山¶
<pb:KR2k0004_WYG_126-13b>¶
按括地志云龍山在舒城以山狀如龍形　古舒王廟¶
漢文帝封淮南厲王之子賜為廬江王居舒即此縣也¶
王有遺愛立廟祀之　三角山在縣西南二百五十里¶
今髙五里山峯賊角一名多智其山出水以閏益生人¶
又飲之聰明博敏故曰多智　南峽山在縣西南一百¶
里山有兩峯夾道故曰夾山連峯疉嶂綿亘甚逺北至¶
舒城東至廬江南至桐城西至夀州盛唐界　龍舒水¶
在縣南三里按左傳杜預云廬江西南有龍舒即此水¶
<pb:KR2k0004_WYG_126-14a>¶
是也源從三角山東北流舒鳩山城在縣城内按春秋¶
僖公三年徐人取舒杜預云今廬江縣是也舒鮑城縣¶
西一百里龍舒水南因置龍舒鄉　龍舒城在縣西一¶
百里龍舒水西城内有池水六七尺惟亢陽霖霪水無¶
盈耗　舒庸城與舒鳩城相似謂之舒庸城　六城在¶
縣東南六十里按春秋文公五年楚人滅六杜預云六¶
臯陶之後也今廬江六縣即淮南王黥布所都之邑也¶
　無為軍今為鎮¶
<pb:KR2k0004_WYG_126-14b>¶
無為軍本廬州巢縣之無為鎮即魏武帝征孫權築城¶
於此魏吳相攻因號為城臨濡須水上壖也㝷為無為¶
監為江津之要津皇朝太平興國三年改為無為軍¶
在巢縣南六十里¶
¶
¶
¶
¶
　　太平寰宇記卷一百二十六¶
¶
