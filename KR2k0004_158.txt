# -*- mode: mandoku-view -*-
#+TITLE: 太平寰宇記
#+DATE: 2019-03-29 20:51:38.673666
#+PROPERTY: ID KR2k0004
#+PROPERTY: BASEEDITION WYG
#+PROPERTY: WITNESS master    
#+PROPERTY: JUAN 158
<pb:KR2k0004_WYG_158-1a>¶
　　欽定四庫全書¶
¶
　　太平寰宇記卷一百五十八¶
¶
　　宋　樂史　撰¶
¶
　　嶺南道二¶
¶
　　潮州¶
¶
　　潮州潮陽郡今理海陽縣亦古閩越地秦屬南海郡秦¶
末屬尉佗漢朝初屬南越後屬南海郡東漢因之晉置¶
東官郡又分置義安郡南越志云義安郡本屬南海郡¶
<pb:KR2k0004_WYG_158-1b>¶
後𨽻東官郡晉義熈八年割立其地與晉安郡接境吳¶
興餘杭隣界是也厯宋齊因之梁置東陽州后改為瀛¶
州及陳而廢隋平陳置潮州煬帝初置義安郡武徳元¶
年復為潮州天寳元年改為潮陽郡乾元元年復為潮州¶
¶
　　元領縣三　　今二¶
¶
　　海陽　　潮陽¶
¶
　　一縣割出¶
¶
　　程鄉為梅州¶
¶
<pb:KR2k0004_WYG_158-2a>¶
　　州境¶
¶
　　東西五百五十里　南北二千三百里¶
¶
　　四至八到¶
¶
　　西北至東京七千里　西北至西京七千四百里¶
西北至長安七千六百里　東至漳州七百五十里¶
東南至海口九十里　西至循州界石場三百里¶
東至大海一百里　北至䖍州雩都縣二千二百餘¶
里　西南至湞州豐海縣木步鎮六百五十里　西¶
<pb:KR2k0004_WYG_158-2b>¶
北至䖍州安逺縣一千八百里　東北至汀州魚磯¶
鎮六百五十里　元無陸路¶
¶
　　户¶
¶
　　唐開元户一千八百皇朝户主客都共五千八百三¶
十一¶
¶
　　風俗¶
¶
　　與南海同¶
¶
　　姓氏¶
¶
<pb:KR2k0004_WYG_158-3a>¶
　　(闕)¶
¶
¶
　　土産¶
¶
　　水馬　甲香　鮫魚皮　海桐皮　蕉布　鳥藥¶
地黄　千金釣藥　煮海為鹽稲得再熟𧖟亦五收¶
五子樹郡國志云潮陽五子樹實如梨有五核治金¶
瘡及霍亂¶
¶
　　鱷魚嶺表志録異云鱷魚其身土黄色有四足修尾¶
<pb:KR2k0004_WYG_158-3b>¶
形狀如鼉而舉止趋疾口淼齒鋸往往害人南中鹿¶
多最懼此物鹿走崖岸之上羣鱷嘷呌其下鹿必怖¶
懼落崖多為鱷魚所得亦物之相懾伏也¶
¶
　　海陽縣六鄉本漢掲陽縣地晉立郡于此按南越志云¶
海陽縣南十二里即大海東至興寧縣水道八百里至¶
廣州南三十五里有湖龜靈甲之𩔖　鳯凰山一名翔¶
鳯山有鳯凰水昔有爰居來此集因名之山多相思樹¶
有神形如人披髪迅走山海經云南方有贛巨人人面¶
<pb:KR2k0004_WYG_158-4a>¶
長唇黒身有毛反踵見人人笑亦笑笑則唇蔽其面因¶
即逃也郭景純云即梟陽盖此也　隂那山　九侯山¶
苦竹山　杭山　孱水　懐逺水　分飛水已上皆邑¶
界之山水也¶
¶
　　潮陽縣西南隔小海三百里二鄉本漢晉海陽縣地按¶
南越志云潮陽縣窮海之北故曰潮陽縣之南有小水¶
而南流注于海中多文貝可以解毒紫藻朱文即其産¶
隋廢縣唐武徳六年再置永徽初廢先天初又置　白¶
<pb:KR2k0004_WYG_158-4b>¶
嶼州郡國志云潮陽白嶼州亦自海浮來後㑹稽人姓¶
丁識之云曽藏銅熨斗于洲上往取果得　侯子山一¶
名㡣首山　西豐水有銀石臨水穴中有銀瓶不可取¶
　曽山多文貝可以解毒也　龍溪山　濁溪山　西¶
衡澤按南越志云義安郡有義昭縣昔流人營也義熈¶
元年立為縣永初元年移上元郡之西又有海寧縣在¶
郡之東六里西接東官縣界龍首山龍溪山龍溪蛇水¶
自此山出焉又綏安縣在郡之東一千里海道也東接¶
<pb:KR2k0004_WYG_158-5a>¶
江州晉安縣界北連山數千日蔽月藏昔建徳伐木以¶
為舟船之處又云綏安縣北有連山昔越王建徳伐木¶
為船其大千石以童男女三百人牽之既而船俱墜于¶
潭時聞附船者有唱喚督進之聲往往有青牛馳廻船¶
側　梅溪水　房樂水　板溪水　山都有神名山都¶
形如人而披髪迅走¶
¶
　　恩州¶
¶
　　恩州恩平郡今理恩平縣禹貢揚州之分春秋時百越¶
<pb:KR2k0004_WYG_158-5b>¶
地也秦屬南海郡漢置為髙涼縣屬交州合浦郡梁大¶
通中為髙州隋置高涼郡武徳四年平蕭銑置高州都¶
督府管高春羅辨雷崖儋新八州七年割崖雷儋新屬¶
廣州貞觀二十三年廢髙州都督府置恩州天寳元年¶
改為恩平郡乾元元年復為恩州州内有清海軍管戍¶
兵三千人按投荒録云恩州為恩平郡涉海最為蒸濕¶
當海南五郡泛海路凡自廣至勤春髙潘等七州舊置¶
傳舍此路自廣州泛海行數日方登陸前所謂行人憚¶
<pb:KR2k0004_WYG_158-6a>¶
海波不由傳舍故多由新州陸去今此路惟健步出使¶
與遞符牒者經過耳既當中五州之要路由是頗有廣¶
陵㑹稽賈人船循海東南而至故吳越所産之物不乏¶
于斯后唐清泰元年升為防禦州皇朝為刺史州¶
¶
　　元領縣三　　今一¶
¶
　　陽江¶
¶
　　二縣廢¶
¶
　　思平　　杜陵以上并入陽江¶
¶
<pb:KR2k0004_WYG_158-6b>¶
　　州境¶
¶
　　東西四百里　南北六十里¶
¶
　　四至八到¶
¶
　　北至東京五千三百二十里　北至西京五千七百¶
五十五里　北至長安取廣韶彬等州路五千九百¶
六十五里　東至東州海路五百里江路六百五十¶
里陸路七百里　西至高州三百里　南至海州二¶
十里　北至春州一百里　東南至海晏軍一百一¶
<pb:KR2k0004_WYG_158-7a>¶
十里　西南至大海無涯　東北至信安縣二百五¶
十里　西北至春州春陽縣九十¶
¶
　　户¶
¶
　　唐開元户二百七十八皇朝户主六百三十四客一¶
百四十六¶
¶
　　風俗¶
¶
　　與廣州同人以採甲香為業土地多風少旱耕種多¶
在洞中¶
¶
<pb:KR2k0004_WYG_158-7b>¶
　　姓氏¶
¶
　　(闕)¶
¶
　　土産¶
¶
　　金　銀　已上貢　　鵞毛䱓嶺表録鵞毛䱓出海¶
畔州乃鹽藏鱊魚兒也甚美其細如毛而白故謂之¶
鵞毛䱓¶
¶
　　陽江縣元十鄉今三鄉隋置縣因邑界陽江為名州舊¶
治恩平縣唐大順二年經兵冦移州理此　陽江自春¶
<pb:KR2k0004_WYG_158-8a>¶
州陽春縣流來　廢恩平縣東一百五十里舊九鄉合¶
浦郡地隋置海安縣唐武徳五年改為齊安縣至徳二¶
年改為恩平去海五十里舊為州理　廢杜陵縣西北¶
一百二十里舊六鄉隋杜原縣唐武徳五年改為杜陵¶
去海三十里已上二縣皇朝開寳六年廢入陽江¶
龜龍江山在恩平縣西南髙三百餘丈周廻一百五十¶
里山形似龍下有龍穴往往興雨云是龜州　桃花山¶
山有桃花水如武陵者　金鷄石在州西北郡國志云石¶
<pb:KR2k0004_WYG_158-8b>¶
上每有鷄如金鷄色鳴于石上　仙人石在州東北有¶
湖濶一里湖北有石云是仙人飛下此石一名仙人牀¶
　萬安水水側有越王神祠存　羅州在海口廻環三¶
百里在陽江縣西圖經云海中有魚形如鹿每五月五¶
日夜悉登岸化為鹿小于山鹿此洲内乃百姓魚鹽之¶
地也　恩平江自州界平城山流經縣東下入新㑹縣¶
界　望海岡在州南二里其上見海岡北有甘泉風俗¶
謂之神井¶
¶
<pb:KR2k0004_WYG_158-9a>¶
　　春州¶
¶
　　春州南陵郡今理陽春縣古越地秦取百越為南海象¶
郡漢為合浦郡之髙涼縣地晉分置恩平縣隋為髙涼¶
郡之陽春縣唐武徳四年平蕭銑置春州天寳元年改¶
為南陵郡乾元元年復為春州皇朝平廣南開寳五¶
年廢州以其地隸恩州至六年復置仍併流南羅水二¶
縣入陽春一縣又廢勤州以富林縣入銅陵一縣來屬¶
從本道轉運潘羙之請也¶
¶
<pb:KR2k0004_WYG_158-9b>¶
　　元領縣四　　今一¶
¶
　　陽春¶
¶
　　三縣廢¶
¶
　　流南新併入陽春　羅水新併入陽春　西城舊廢¶
廢勤州元領縣二　　今一¶
¶
　　銅陵¶
¶
　　一縣廢¶
¶
　　富林¶
¶
<pb:KR2k0004_WYG_158-10a>¶
　　州境¶
¶
　　東西二百三十里　南北二百八十里¶
¶
　　四至八到¶
¶
　　北至東京五千三百里　北至西京五千四百五十¶
里　西北取端州路至長安五千七百里　東至新¶
州二百六十里　西至竇州界三百二十里　南至¶
㤙州二百六十里　北至康州四百七十里　東南¶
至恩州一百七十六里　東北至新州三百一十里¶
<pb:KR2k0004_WYG_158-10b>¶
西南至高州二百一十里　西北至康州三百二十¶
里¶
¶
　　户¶
¶
　　唐開元户一萬一千二百一十八廢勤州開元户六¶
百八十二皇朝都共户主三百九十二¶
¶
　　風俗¶
¶
　　與廣州同¶
¶
　　姓氏¶
¶
<pb:KR2k0004_WYG_158-11a>¶
　　(闕)¶
¶
¶
¶
　　土産¶
¶
　　鍾乳　無絲蠶　出蕉葛　石斛唐時曽進¶
¶
　　陽春縣三鄉州所理漢髙涼縣地屬合浦郡郡至隋不¶
改　廢羅水縣西南九十里二鄉天寳末置　廢流南¶
縣已上二縣皇朝並入陽春　廢流南縣漢流凡縣¶
<pb:KR2k0004_WYG_158-11b>¶
地自流南縣與西城縣出十道志舊廢　鵲山單林洞¶
在郡邑界　鸞山山有鸞逕　長圍口郡國志云以居¶
人遶之故名　巨石南越志甘東縣二里有巨石焉¶
甘東縣隋分置城縣此山有二石室有懸泉飛渚金膏¶
銀燭靈芝玉髄之異不可詳録金膏者澤如膏銀燭者¶
其光可燭其石自然成樓䑓柱棟石床石池石田制皆¶
如人巧父老云此室者仙所以觴百神也而逰獵者毎¶
踐籍之其靈稍顯時有白雲芳風朱華此谷輒有鸞鳯¶
<pb:KR2k0004_WYG_158-12a>¶
之音　石墨郡國志云元嘉中開郡塹得石墨數斛可¶
以書　連石山至于重陽四晦則鷄鳴雲中¶
¶
　　銅陵縣東南六十里二鄉本漢允吾縣地屬合浦郡宋¶
立龍潭縣隋改為銅陵縣以界内有銅山　銅山昔越¶
王趙佗于此山鑄銅　廢勤州本銅陵郡理銅陵縣二¶
漢屬合浦郡之髙涼縣地唐武徳四年置勤州𨽻南康¶
總管九年改𨽻廣州其年廢縣屬春州尋復置勤州以¶
銅陵來屬仍析置富林縣　廢富林縣在廢州北九十¶
<pb:KR2k0004_WYG_158-12b>¶
里析銅陵縣置¶
¶
　　籐州¶
¶
　　籐州感義郡今理鐔津縣鐔音談隋永平郡唐武徳四¶
年置籐州領永平猛陵安基武林隋建陽普寧寧風戊¶
城寧人淳民大賓賀川十二縣貞觀七年以武林屬龔¶
州普寧屬客州八年以猛陵屬梧州十二年以隋建屬¶
龔州天寳元年改為感義郡乾元元年復為籐州皇¶
朝開寳六年移州于大江西岸為理¶
¶
<pb:KR2k0004_WYG_158-13a>¶
　　元領縣四　今一¶
¶
　　鐔津¶
¶
　　三縣廢¶
¶
　　寧風　感義　義昌　已上併入鐔津¶
¶
　　州境¶
¶
　　東西一百六十里　南北一百三十里¶
¶
　　四至八到¶
¶
　　西北至東京六千二百里　西北至西京六千六百¶
<pb:KR2k0004_WYG_158-13b>¶
里　東北至長安六千八百里　東至梧州二百五¶
十里　西北至龔州一百四十里　南至義州二百¶
里　北至舊州改為龍興縣一百一十里　東南至¶
南儀州界一百六十里　西南至容州陸路二百一¶
十里水路三百二十里　東北至桐州盧陵縣界一¶
十五里沿流至梧州一百里　西北至蒙州東區縣¶
一百四十一里¶
¶
　　户¶
¶
<pb:KR2k0004_WYG_158-14a>¶
　　唐開元户二千九百八十皇朝户主一千一百四十¶
七¶
¶
　　風俗¶
¶
　　郡國志云俗以青石為刀劍如銅鐵法婦入亦為環¶
以代珠玉也(闕)¶
¶
¶
　　姓氏¶
¶
　　(闕)¶
¶
<pb:KR2k0004_WYG_158-14b>¶
　　人物無¶
¶
　　土産¶
¶
　　竹子布　蜜波羅樹生絶石懸崖間至堅白堪為器¶
鐔津縣舊五鄉今六鄉漢猛陵縣屬蒼梧郡晉置永平¶
郡隋置籐州及鐔津縣　廢寧風縣在州西一百里¶
廢感義縣在州南九十里本淳民縣在義江口唐武徳¶
改為感義縣此縣出秦吉了　廢義昌縣在州西北¶
五十里本安昌縣唐至徳二年改為義昌縣已上三縣¶
<pb:KR2k0004_WYG_158-15a>¶
皇朝入鐔津縣　青草縣在大江心　瘴江俗名濤¶
江自鷰州入永平縣　鉛穴山陳王穴吉水皆在郡界鐔¶
　欝江口在城下出州辰鐔嶺流經是郡　孤夷郡¶
國志孤夷獸名也有兩牙長二寸食人性重人掌蹠得¶
人即懸之室内當面鋪坐擊鐘鼓歌舞飲酒稍割而噉¶
之方于農時獵人以祀田神　龍母廟在州東杭容州¶
江口焉¶
¶
　　龔州¶
¶
<pb:KR2k0004_WYG_158-15b>¶
　　龔州臨州郡今理平南縣隋永平郡之武林縣唐貞觀¶
三年置鷰州七年移鷰州于今州東仍于鷰州舊所置¶
龔州都督府督龔潯蒙賓澄鷰七州割藤州之武林鷰¶
州之泰川來屬又立平南西平歸政大同四縣十二年¶
廢潯州以桂平陵江大賓皇化四縣來屬其年省泰川¶
入南平省陵江入桂平省歸敬入西平又割藤州之隋¶
建來屬天寳元年改為歸江郡乾元元年復為龔州¶
皇朝開寳六年廢陽川武林隋建大同四縣入南平一¶
<pb:KR2k0004_WYG_158-16a>¶
縣又省思明州之平原縣入武郎縣𨽻龔州其思明州¶
廢¶
¶
　　元領縣五　今一¶
¶
　　平西¶
¶
　　四縣廢¶
¶
　　陽川　武林　隋建　大同　已上入平南¶
¶
　　廢思明州元領縣二　今一¶
¶
　　武郎¶
¶
<pb:KR2k0004_WYG_158-16b>¶
　　一縣廢¶
¶
　　平原　併入武郎¶
¶
　　州境¶
¶
　　東西(闕)　　　南北(闕)¶
¶
　　四至八到¶
¶
　　北至東京五千里　西至西京四千三百六十一里¶
¶
　　東至(闕)　　　　　南至(闕)¶
¶
　　西北至長安取梧州路五千七百二十五里　西北至¶
<pb:KR2k0004_WYG_158-17a>¶
舊繡州九十三里　東南至籐州二百五十三里¶
北至武仙縣至蒙州三百五十里　西南沿流至潯¶
州一百二十里　西北至象州三百二十五里　東¶
北至籐州一百四十里¶
¶
　　户¶
¶
　　唐開元户九千皇朝户主六百一十五客二百五十二¶
¶
　　風俗¶
¶
　　與廣州同¶
¶
<pb:KR2k0004_WYG_158-17b>¶
　　姓氏¶
¶
　　(闕)¶
¶
　　人物¶
¶
　　(闕)¶
¶
　　土産無¶
¶
　　平南縣四鄉本漢猛陵縣地屬蒼梧郡隋置永平郡仍¶
置武林縣唐貞觀七年分置南平縣后自武林移龔州¶
于此　廢武林縣在縣東南二十里本猛陵縣地隋分¶
<pb:KR2k0004_WYG_158-18a>¶
置武林縣屬籐州貞觀七年屬龔州　廢隋建縣東南¶
八十里本猛陵縣地唐武徳中屬籐州貞觀中來屬¶
廢大同縣在州東七十五里唐貞觀七年置　廢陽川¶
縣在縣西北四十里本陽建縣改為陽川縣已上四縣¶
皇朝廢入南平縣　鷰石　大烏江　盧越皆郡邑¶
之山水¶
¶
　　武郎縣舊一鄉今二鄉本屬思唐州　廢平原縣在武¶
郎縣西南八十里皇朝開寳五年並入武郎縣屬龔¶
<pb:KR2k0004_WYG_158-18b>¶
州仍廢¶
¶
　　廢思縣舊名思唐州武郎郡皇朝開寳四年平南越¶
改為思明州至是廢入龔州¶
¶
¶
¶
¶
¶
　　太平寰宇記卷一百五十八¶
¶
