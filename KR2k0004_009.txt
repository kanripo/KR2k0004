# -*- mode: mandoku-view -*-
#+TITLE: 太平寰宇記
#+DATE: 2019-03-29 20:51:36.030078
#+PROPERTY: ID KR2k0004
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 9
<pb:KR2k0004_WYG_009-1a>¶
　　欽定四庫全書¶
¶
　　太平寰宇記卷九¶
¶
　　宋　樂史　撰¶
¶
　　河南道九¶
¶
　　滑州　鄭州¶
¶
　　滑州靈川郡今理白馬縣禹貢兖州之域星分角宿一¶
度春秋時為衛國左傳曰狄入衛衛立戴公以廬於曹¶
注云曹衛下邑按西征記云白馬城者古衛之曹邑戴¶
<pb:KR2k0004_WYG_009-1b>¶
公東渡河處曹邑衛文公自曹邑遷于楚邱今衛南縣¶
也至成公又遷於帝邱今濮陽縣也戰國時屬魏秦援¶
魏二十城置東城是為東郡地二漢亦然至魏黄初七¶
年封夀春王彪為白馬王移於韋城北五里晉初為陳¶
留濮陽二國十六國慕容徳自鄴徙都此為燕宋武帝¶
平河南於此置兖州仍置東郡以為邊鎮領郡六理于¶
此自東晉末宋武盡得河南之北境守在此至宋末屬¶
後魏孝文遷都於洛廢兖州以東郡屬司州後周建徳¶
<pb:KR2k0004_WYG_009-2a>¶
六年改為杞州隋開皇中改為滑州取滑臺為名煬帝¶
初又為郡而州廢唐武徳四年平王世充復立滑州領白¶
馬衛南韋城厈城靈昌長垣酸棗七縣八年廢長垣縣¶
入厈城以廢東梁州之酸棗縣來屬天寶元年改為靈¶
昌郡乾元元年復為滑州本義成軍節度光啟二年改¶
為宣義軍避梁祖諱後唐同光元年復為義成軍皇朝¶
避御名改為武成軍¶
¶
　　元領縣八　今四¶
¶
<pb:KR2k0004_WYG_009-2b>¶
　　白馬　韋城　胙城　靈河¶
¶
　　四縣割出¶
¶
　　酸棗(入開封府)　厈城(入開封府)　衛南(入澶州)　黎陽(建通利軍)¶
州境¶
¶
　　東西三十九里　南北一百五十七里¶
¶
　　四至八到¶
¶
　　南至東京二百二十里　西南至西京一百五十八¶
里　西南至長安一千四百四十里　東至濮州二¶
<pb:KR2k0004_WYG_009-3a>¶
百二十五里　西至衞州界一百一十六里　北至¶
衞州一百六十五里　東南至曹州二百一十五里¶
西南至鄭州二百八十四里　西北至衛州一¶
百三十二里　東北取黎陽路至襄州一百三十¶
里¶
¶
　　户¶
¶
　　唐間元户五萬三千六百二十七皇朝管户主一萬¶
一千九百四十六客一千五百九十六¶
¶
<pb:KR2k0004_WYG_009-3b>¶
　　風俗¶
¶
　　漢書衞地有桑間濮上之阻男女亦樂聚會聲色生¶
焉周末有子路夏育民人慕之故其俗剛武上氣力¶
¶
　　姓氏¶
¶
　　白馬郡三姓　費　成公　上官　譙郡九姓　殷¶
周　袁　應　和　荆　梅　齊　汝¶
¶
　　人物¶
¶
　　趙咨東郡燕人拜東海相過滎陽令曹暠棄印綬追¶
<pb:KR2k0004_WYG_009-4a>¶
至東海謁咨　成公綏東郡白馬人緘黙自守不求¶
聞達張華重其文以為絶倫　唐崔日用滑州靈昌¶
人相𤣥宗　盧懐慎滑州靈昌人相𤣥宗¶
¶
　　土産¶
¶
　　方文綾舊貢　絹　綿　花紗¶
¶
　　白馬縣舊十四鄉今五鄉本衛之曹邑漢以為縣屬東¶
郡以地有白馬山因為縣名隋開皇三年屬汴州九年¶
屬杞州十六年改杞州為滑州縣又屬焉　白馬山在¶
<pb:KR2k0004_WYG_009-4b>¶
縣東北三十四里開山圖曰有白馬羣行山上悲鳴則¶
河决馳走則山崩津與縣葢取此山為名　黄河去外¶
城十二歩　州城即古滑臺城城有三重又有都城周¶
二十里相傳云衛靈公所築小城昔滑氏為壘後人増¶
以為城甚高峻堅險臨河亦有臺慕容超時宋公遣征¶
虜將軍王仲徳攻破之即魏武破袁紹斬文醜于北岸¶
者　逯明壘即石勒之將所築逯明名姓因為壘名今¶
遺址尚存　滑臺按水經云河水右經滑臺城北小城¶
<pb:KR2k0004_WYG_009-5a>¶
外大城高昌所築苻堅亂後丁零翟遼據之小城内遼¶
人弗毁漆林猶存又周書滑臺貯粟以擬白馬津述征¶
記云登滑臺城西北望太行山白鹿巖王莽領冦於衆¶
山表也　金堤漢文帝時河决東潰金堤即此　山陽¶
故城魏兖州刺史山陽公所築城因人以立名　故訾¶
婁城衛侯師于訾婁即此城也　河侯祠在縣南一里¶
漢王尊為太守河水壊金堤尊沉白馬使巫祝請以身¶
代填金隄以止水水至吏士叩頭救止尊立不動水稍¶
<pb:KR2k0004_WYG_009-5b>¶
却後人因立河侯祠　蒼野冢衛之賢大夫也　子路¶
冢在邑内　八角井在州子城外北濠下即唐貞觀元¶
年節度使賈耽所鑿公自為記云滑城控白馬之津邇¶
斥鹵之溢里居者井無良焉宰夫司庖汲用自遠人則¶
勞止心曷以寧乃相土宜視水脉因使道求美泉得之¶
於城壕之右鬭成八隅合為一甃云云賈魏公廟在北¶
七里　仁風樓在州子城北即晉東郡太守袁宏奉楊¶
仁風之所也¶
¶
<pb:KR2k0004_WYG_009-6a>¶
　　韋城縣東南六十里舊二十鄉今七鄉古殷伯豕韋之¶
地也左氏傳曰穆叔如晉范宣子問焉曰昔匄之祖在¶
商為豕韋氏故漢韋賢傳詩曰肅肅我祖國自豕韋國¶
都記豕韋氏彭姓名為祝融之後陸終第三子翦封於¶
彭隋置縣於韋氏之國故曰韋城　豢龍井在縣古城¶
内市之東南即豢龍氏之所有　京觀在北二百歩漢¶
翟義為東郡太守起兵為王莽所滅因有此京觀俗呼¶
髑髏臺　平陽城在縣西二十里左傳哀公十六年衛¶
<pb:KR2k0004_WYG_009-6b>¶
侯飲孔悝酒於平陽杜注東郡燕縣東北有平陽亭是¶
也　師延邱在縣東南二十里史記師延紂之樂師武¶
王殺師延于濮水收塟於此¶
¶
　　胙城縣西南九十里舊二十四鄉今五鄉本古之胙國¶
左傳凡蔣邢茅胙祭周公之𦙍也又為古之燕國左傳¶
衛人以燕師伐鄭是也漢為南燕縣其後慕容徳都之¶
復號東燕縣隋開皇三年廢東郡為縣屬汴州十八年¶
文帝因覽奏狀見東燕縣名因曰今天下一綂河東燕¶
<pb:KR2k0004_WYG_009-7a>¶
之有遂改為胙城屬滑州唐武徳二年於此置胙州領¶
胙城又置南燕縣四年廢州胙城屬滑州　石邱在縣¶
東北三十里俗傳漢成帝時星隕之石也　濮水在縣¶
南一里西南自酸棗縣界流入¶
¶
　　靈河縣西南七十里舊十六鄉今五鄉本漢南燕縣地¶
今胙城是也隋開皇十六年分東燕酸棗二縣置靈昌¶
縣取靈昌津以為名後唐同光元年改為靈河避國諱¶
也　赤眉故城在縣東二十四里漢末赤眉賊帥樊崇¶
<pb:KR2k0004_WYG_009-7b>¶
築　延津即靈昌津也在縣東北二十五里初石勒伐¶
劉曜至河津不得渡時流澌下因風結氷濟訖氷泮勒¶
自以為得天助故號靈昌津又左傳鄭太叔収貳以為¶
已邑至於廪延又曹公北殺劉延至延津皆此津　靈¶
昌湖湖周十里人獲菰蒲之利　堯祠在州西南五十¶
里劉盆子所立唐寶厯中節度使李聽祈雨有應重修¶
白敏中撰記今存　黄河在縣西十里　廢金堤闗在¶
縣西南五十三里漢文時河决酸棗縣東潰金堤大業¶
<pb:KR2k0004_WYG_009-8a>¶
二年置闗十三年廢¶
¶
　　鄭州滎陽郡今理管城縣禹貢為豫州之域星分氐宿¶
古軒轅所都之地高辛氏火正祝融之墟周初封管叔¶
於此故周禮注夀星為鄭州之分實豫州之北境也國¶
語鄭桓公為平王司徒問於史伯寄孥與賄於虢鄶十¶
邑注云十邑謂虢鄶鄢蔽補丹依□厯莘也此即莘地¶
後鄭為韓所滅韓又徙都之其東境又屬魏秦并天下¶
屬三川郡漢屬河南郡後漢至魏因之晉泰始二年分¶
<pb:KR2k0004_WYG_009-8b>¶
河南郡地置滎陽郡理古滎陽城宋初如之至武帝又¶
立司州刺史理虎牢領河南滎陽𢎞農三郡後魏武帝¶
置東𢎞農郡尋罷之文帝又改司州為北豫州所領如¶
之東魏天平元年分滎縣置成臯郡理今之汜水又移¶
滎陽理大索城即今之滎陽縣也屬北豫州尋又分此¶
為廣武郡理中牟置東中郎將府以總之高齊天保七¶
年廢成臯郡入滎陽郡亦屬北豫州後周初改豫州為¶
滎州取滎澤為州之名領郡如故隋開皇三年罷郡改¶
<pb:KR2k0004_WYG_009-9a>¶
滎州為鄭州十六年於管城縣分置管州煬帝二年廢¶
鄭州仍改管州為鄭州三年廢鄭州復為滎陽郡唐武¶
徳四年平王充置鄭州於武牢領汜水滎陽成臯宻滎¶
澤五縣其年又於管城縣置管州領管城須水圃田清¶
池四縣貞觀元年廢管州及須水清池二縣以廢管之¶
陽武新鄭管城圃田四縣來屬七年自虎牢移鄭州理¶
所於管城¶
¶
　　元領縣七　今五¶
¶
<pb:KR2k0004_WYG_009-9b>¶
　　管城　滎澤　原武　新鄭　滎陽¶
¶
　　二縣割出¶
¶
　　陽武(入開封府)　中牟(入開封府)¶
¶
　　州境¶
¶
　　東西八十五里　南北一百九十五里¶
¶
　　四至八到¶
¶
　　東至東京一百四十里　西至西京二百八十里¶
西至長安一千一百四十里　南至許州二百八十¶
<pb:KR2k0004_WYG_009-10a>¶
里　北至懐州獲嘉縣八十里即至黄河中流為界¶
共九十里　東南至開封府尉氏縣一百三十里¶
西南至河南府宻縣一百七里　西北至懐州一百¶
五十六里　東北至滑州二百八十四里¶
¶
　　户¶
¶
　　唐開元户六萬四千六百一十九皇朝户主一萬七¶
百三十七客六千五百三十八¶
¶
　　風俗¶
¶
<pb:KR2k0004_WYG_009-10b>¶
　　與滑州同¶
¶
　　姓氏¶
¶
　　滎陽郡四姓　鄭　毛　潘　楊¶
¶
　　人物¶
¶
　　頴考叔　燭之武　子産　陳平　張蒼　潘岳¶
潘泥皆鄭人　唐婁師徳原武人　韋思謙陽武人¶
子承慶嗣立　鄭愔滎陽人年十七進士及第中宗¶
朝𢎞文館學士　李日知鄭人　鄭珣瑜滎澤人¶
¶
<pb:KR2k0004_WYG_009-11a>¶
　　土産¶
¶
　　藜　麻黄　鳳融席尤佳(舊貢)¶
¶
　　管城縣依舊四鄉本周封管叔之國杜預釋例管國在¶
榮陽京縣東北管城自漢至隋皆為中牟縣開皇十六¶
年于此置管城縣屬管州大業二年改管州為鄭州縣¶
又屬焉　牽渠魏志牽招字子經為廣武太守郡中井¶
多鹹苦人逺汲水往復七里招乃望勢鑿源開渠注入¶
城中人賴之號曰牽渠　鄭水一名不家水源出梅山¶
<pb:KR2k0004_WYG_009-11b>¶
注水經云不家溝水出京縣東南梅山北溪東北流經¶
管城西俗謂之管水又東北分為二水一水東北流注¶
入黄雀溝即今之黄池　青水唐開元十道志云滎陽¶
有青水中有魚皆青也　梅山在縣西南三十里春秋¶
時楚蒍子馮率師侵費滑石迴梅山即此山也　圃田¶
澤在縣東三里　武强城在縣東三十一里曹參擊項¶
羽攻武疆即此城　祭城在縣東北十五里　邲城在¶
縣東六里晉荀林父帥師與楚子戰於邲即此城　李¶
<pb:KR2k0004_WYG_009-12a>¶
氏陂在縣東四里後魏孝文帝以此陂賜僕射李冲故¶
俗呼為僕射陂周迴十八里　莘城國語謂史伯對鄭¶
桓公虢鄶有十邑莘其一也又云前莘後河右洛左濟¶
韋昭注莘國也十邑謂虢鄶鄢蔽補丹依□厯莘也　故¶
市城在今縣西北三十里漢為縣後漢省徐晃擊袁紹¶
軍于此　望母臺鄭莊公與母誓之後悔因築臺以望¶
之　周世宗慶陵在邑界¶
¶
　　滎澤縣西六十里舊二鄉今四鄉本尚書濟水溢為滎¶
<pb:KR2k0004_WYG_009-12b>¶
之地按古者濟水河北截河南流而為滎澤自王莽末¶
濟水但入河不復過河南榮瀆水受河水有石門謂之¶
榮口石門也按今縣西南七十里滎陽縣故城在平原¶
上索水經其東即漢高祖為項羽所圍處秦立三川郡¶
自洛陽曽移理於此晉於此置滎陽郡後魏太和中移¶
縣理于大索城即今滎陽縣是也隋開皇四年始分滎¶
縣地于此置廣武縣屬鄭州廣武因山為名仁夀元年¶
又改為滎澤縣焉　滎澤在縣北四里後漢書云顯宗¶
<pb:KR2k0004_WYG_009-13a>¶
東巡泰山至滎澤有飛鳥翔集因命虎賁王吉射之鳥¶
上下其聲吉曰鳥啞啞引弓射之洞左腋陛下夀萬嵗¶
臣為二千石既而射鳥中之賜錢二百萬至今滎澤亭¶
堡之間猶多畫鳥即遺事也　漢武澗在今縣西二十¶
里西征記二皇山上有二城東曰東廣武西曰西廣武¶
相去二百餘歩汴河水從澗中東流南今無水今城東¶
有高壇即項羽坐太公于上以示漢軍處一曰鴻溝¶
衡雍左傳僖公二十八年晉文公敗楚於城濮還至衡¶
<pb:KR2k0004_WYG_009-13b>¶
雍作王宫於踐土今王宫城在縣北四十五里今故城¶
内西北隅有路土臺盟諸侯于踐土即此也　敖山在¶
縣西十五里春秋時晉師救鄭在敖鄗之間二山名宋¶
武北征記曰敖山秦時築倉于山上漢高祖亦因敖山¶
築甬道下汴水即此地也　敖倉城在縣西十五里北¶
臨汴水南帶三皇山殷仲丁遷于嚻詩曰博獸于敖皆¶
此地秦置城以屯粟漢書云酈生説高祖曰東據敖倉¶
即此也　金堤在縣西北二十二里漢孝文時河決酸¶
<pb:KR2k0004_WYG_009-14a>¶
棗潰金堤東郡太守興卒塞之孝成時王尊為東郡守¶
又加修築至明帝永平十二年詔樂浪人王景築堤起¶
自滎陽東至千乗海口千餘里防遏衝要疏决壅積十¶
里一水門至順帝陽嘉中自汴口以東縁河積石為偃¶
通淮名曰金堤　桑梓苑洛陽記云廣武城西四里有¶
桑梓苑¶
¶
　　原武縣西九十里舊一鄉今四鄉漢縣屬河南郡後魏¶
屬滎陽郡東魏改至廣武縣又屬焉高齊天保七年郡¶
<pb:KR2k0004_WYG_009-14b>¶
縣並廢隋開皇十六年自今縣西故原武城移于陽池¶
故城置原陵縣屬鄭州則今理也唐初改陵為武以復¶
漢名　縣理古陽池城按竹書記年曰梁惠王十五年¶
遣將龍賈築陽池以備秦即此也隋開皇十六年於此¶
理縣　故卷城漢為縣按郡國縣道記云即左氏晉文¶
公敗楚師甲午至衡雍一名恒雍今故卷城是也北齊¶
天保七年省縣而城在今縣西北七里曹大姑東征賦¶
云厯滎陽而過卷是此其故國周迴約十里又城西三¶
<pb:KR2k0004_WYG_009-15a>¶
十餘里有王宫城即踐土所名　黄河在縣北二十里¶
新鄭縣西南九十里舊二鄉今四鄉昔黄帝都於有熊¶
即其地又為祝融之墟於周為鄭武公之國按國語鄭¶
桓公問於史伯自王室多故余懼及焉其何所可以迯¶
死曰其濟洛河潁之間乎子男之國虢鄶為大驕貪背君君¶
以成周之衆奉辭伐罪無不克矣若前莘後河右洛左濟主¶
芣騩而食溱洧修典刑以守之惟是可以少固又曰唯謝¶
郟之間言在謝之北郟之南謝在南陽後為漢地哀侯¶
<pb:KR2k0004_WYG_009-15b>¶
滅鄭韓自平陽又徙都之秦并天下其地為頴川郡韓¶
詩外傳鄭國俗以二月桃花水下時㑹於溱洧之上以¶
自祓除也故詩謂溱與洧方渙渙兮今洧水經縣之北¶
過　潩水水經潩水源出宻縣　古鄶城在縣東北三¶
十五里毛詩譜云檜者祝融之墟祝融氏名黎其後妘¶
姓處其地　苑陵故城在今東北三十里苑陵故城是¶
也漢縣晉末省後魏於故城東北五里改置苑陵縣隋¶
大業末省縣　窟室左傳鄭伯有窟室而飲酒朝者曰¶
<pb:KR2k0004_WYG_009-16a>¶
公焉在其人曰吾公在壑谷杜注壑谷窟室也　子産¶
鄭大夫今有廟在陘山上　紀信冢以身紿楚解漢祖¶
之圍羽燒之高祖使塟于此故冢存　萬嵗亭後漢荀¶
彧封萬嵗亭侯于此　周太祖嵩陵在邑界自然山下¶
滎陽縣西六十里舊三鄉今四鄉即漢滎陽之地唐初¶
廢鄭州之滎陽於滎西立武泰縣屬洛州亦曽移此額¶
于今郡西北五十里古滎陽城安置按滎陽城即古大¶
索亭也東虢之地左傳晉韓起如楚送女鄭子皮勞諸¶
<pb:KR2k0004_WYG_009-16b>¶
索氏是也京縣有大索亭者今縣所理即大索城是也¶
又縣東北四里有小索城存即六國時二索也又京城¶
大叔邑即在縣正東郡城也秦置敖倉史記楚漢戰于京¶
索間酈生説高祖據敖倉之粟是此漢為縣屬河南郡¶
晉泰始二年分河南郡立滎陽郡取名於滎澤也後魏¶
太和十七年滎陽自漢故理移於今所唐天授二年七¶
月分滎陽之地置武泰縣割入洛州尋省改滎陽為武¶
泰神龍元年二月復為滎陽縣以𨽻鄭　靈源山按神¶
<pb:KR2k0004_WYG_009-17a>¶
境記云滎陽縣西有靈源山其間生靈芝石茵其巖頂¶
有石髓紫菊往往人聞長嘯之聲　蘭巖山神境記云¶
滎陽縣西有蘭巖山峭㧞千丈常有雙鵠不絶往來傳¶
云昔有夫婦隠此山數百年化為此鵠忽一旦一鵠為¶
人所害其一鵠嵗常哀鳴至今響動巖谷莫知年嵗¶
巗渚山一名小陘山俗名周山在縣南三十五里索水¶
所出山海經所謂少陘之山器難之水出焉舊傳器難¶
之水即索水也　鴻溝在縣西即楚漢分界之所　殷¶
<pb:KR2k0004_WYG_009-17b>¶
渠晉殷褒字元祚為滎陽令時多雨褒乃課穿渠入河¶
疏道原隰因致豐年時人號為殷渠今尚存　京水在¶
縣東二十二里注水經云黄水發源京縣黄堆山東南¶
流亦名祝龍泉泉勢拂湧狀似鼎湯世謂之京水也¶
索水在縣南三十五里注水經云索水在京縣西南嵩¶
渚山與東闗水同源分流即古旃然水也左傳謂楚伐¶
鄭次旃然即此水名漢書云京索之間亦楚漢戰爭之¶
所　京城在縣東南二十里春秋姜氏為叔段請京又¶
<pb:KR2k0004_WYG_009-18a>¶
鄭詩曰叔出于京漢以為縣後魏省¶
¶
¶
¶
¶
¶
¶
¶
<pb:KR2k0004_WYG_009-18b>¶
¶
¶
¶
¶
¶
¶
¶
¶
　　太平寰宇記卷九¶
¶
