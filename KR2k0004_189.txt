# -*- mode: mandoku-view -*-
#+TITLE: 太平寰宇記
#+DATE: 2019-03-29 20:51:37.170728
#+PROPERTY: ID KR2k0004
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 189
<pb:KR2k0004_WYG_189-1a>¶
　　欽定四庫全書¶
¶
　　太平寰宇記卷一百八十九¶
¶
　　宋　樂史　撰¶
¶
　　四夷十八¶
¶
　　北狄一¶
¶
　　北狄總述¶
¶
　　北狄之域其與中國侵糅尚矣蓋最甚焉周宣王北逐¶
玁狁至于太原襄王時晉文公伐狄却之居于西河圁¶
<pb:KR2k0004_WYG_189-1b>¶
洛之間(註)今銀州也○春秋之末天下七國而秦趙燕¶
三與北戎鄰趙襄子嘗踰勾注而伐之以臨胡(註)勾注¶
在今代州雁門縣○秦昭王破義渠戎王於是有隴西¶
(註)今秦渭會蘭階岷鳳等州○北地(註)今經寧慶原靈¶
豐宥等州也○上郡(註)今酈坊延綏銀麟夏等州也○¶
築長城以距胡至趙武靈王破林胡樓煩乃築長城自¶
代(註)今代州也○旁隂山下至髙闕(註)隂山在安北都¶
護府北七十里西也○初置雲中(註)今雲州○鴈門代¶
<pb:KR2k0004_WYG_189-2a>¶
郡(註)今皆代州○其後燕將襲破東胡千餘里燕亦築¶
長城自造陽至襄平(註)造陽地在今嬀州郡之北襄平¶
即遼平所理今安東都護府自造陽東行至襄平凡一¶
千四百餘里○因置上谷漁陽右北平遼東等四郡秦¶
滅六國北擊胡悉收河南地因河爲塞(註)今按河入塞¶
自靈州西南即此也○築四十四縣城臨河徙謫戍以¶
充之因邊山險塹溪谷可繕者繕之起臨洮(註)洮州西¶
南即吐蕃界中之極西北向無郡縣也○至遼東(註)即¶
<pb:KR2k0004_WYG_189-2b>¶
襄平按此言秦因仍燕趙之故塞也○東西萬餘里(註)¶
中國之北邊也○又渡陽據陽山北假中(註)北假在今¶
靈州懷逺縣界陽山在北假之南界以地假借民耕故¶
曰假中隋大業長城在此縣界河外○當是時東胡強¶
而月氐盛匈奴勝秦乃北徙至秦亂乃稍渡河南與中¶
國界於故塞(註)故塞即秦末奪河南時地今延慶二州¶
界○推此畧定以爲北狄之境也其強盛侵軼懿王之¶
侵於涇陽襄王之至於雒邑漢髙之困白登漢文之入¶
<pb:KR2k0004_WYG_189-3a>¶
北地燒回中風舉烏散則非地理之書所述至於永嘉¶
之際侵縁延邊州郡或見居其地者亦時及焉蓋通曰¶
八狄狄者僻也逺也言其地廣闢而逖逺故曰狄也唐¶
虞曰山戎夏曰獯鬻周曰獫狁其實則皆一也其後¶
赤翟白翟林胡樓煩之名秦漢之際匈奴爲盛後匈奴¶
稍弱而桓靈之間烏桓滅而鮮卑大盡有匈奴故地其¶
後諸部大人慕容拓拔宇文更盛並據中國而後魏神¶
䴥中蠕蠕強盛與後魏爲敵後魏末蠕蠕滅而&KR0723;厥起¶
<pb:KR2k0004_WYG_189-3b>¶
盡有其地至唐貞觀四年方爲李靖所滅分其種落於¶
河南朔方其後各甚於諸國之說¶
¶
　　匈奴上¶
¶
　　匈奴先祖夏后氏之裔曰淳維殷時奔北方至周末七¶
國時而與燕秦趙三國爲邊鄰趙孝成王使李牧備匈¶
奴善撫士卒便宜置吏租皆入幕府為士卒費日殺¶
牛享士習射騎謹烽火多間諜約曰匈奴有來入盜者¶
但急自備敢捕虜者斬而匈奴每入烽火謹候輒入收¶
<pb:KR2k0004_WYG_189-4a>¶
保不敢戰如是者數歲亦不亡失然匈奴以牧爲怯雖¶
兵亦以爲吾將軍怯邊士日得賞賜而不用皆願一戰¶
於是乃具選車得千三百乗騎萬三千疋彀者十萬人¶
(註)彀張也音工豆切張弓也○悉勒習戰大縱畜牧人¶
種滿野匈奴小入佯北勝以數人委之單于聞之率衆¶
來入寇李牧張左右翼擊大破之殺匈奴千餘萬騎滅¶
襜襤(註)胡也襜都甘切襤路談反○破東胡降林胡單¶
于奔走十餘歲匈奴不敢近趙邊城後秦滅六國而始¶
<pb:KR2k0004_WYG_189-4b>¶
皇帝使蒙恬將數十萬之衆擊胡悉逐出塞收河南渡¶
河以隂山爲塞築四十四縣城臨河徙謫戍以充之有¶
罪謫合徒者令徙居之而通直道自九原(註)今九原郡¶
也○至雲陽因邊山險塹谿谷可繕者繕之起臨洮至¶
遼東萬餘里(註)秦之臨郡在今和政郡和政縣即長城¶
之所起也○匈奴單于曰頭曼不勝秦北徙十餘年至¶
秦亂諸秦所謫戍邊者皆復去於是復稍渡河與中國¶
界於故塞(註)今安化延安平原郡之地也○後爲其太¶
<pb:KR2k0004_WYG_189-5a>¶
子冒頓以鳴鏑射殺之而自立爲單于時秦二世元年¶
遂東襲滅東胡王虜其人衆畜産既歸西擊走月氐南¶
併樓煩白羊河南王(註)樓煩已具前白羊未詳所在疑¶
今朔方新秦等郡○侵燕代悉收復秦所使蒙恬所奪¶
匈奴地者與漢闗故河南塞至朝那膚施(註)朝那今安¶
定郡臨涇縣膚施今延安郡虜施縣○是時漢與項羽¶
相距中國罷于兵革故冒頓得自強控弦之士三十餘¶
萬(註)控引也○自淳維以至頭曼千有餘歲時大時小¶
<pb:KR2k0004_WYG_189-5b>¶
别散分離尚矣(註)尚久逺也○其代傳不可得而知然¶
至冒頓而匈奴最彊大盡服從北夷而南與諸夏爲敵¶
國其世姓官號可得而記云單于姓攣鞮氏(註)按後漢¶
史南單于本姓虛連維相記有異而其音相𩔖攣力金¶
切鞮丁奚切○其國稱之曰撑犁孤塗單于匈奴謂天¶
爲撑犁謂子爲孤塗單于者廣大之貎也言其象天單¶
于然也置左右賢王左右谷蠡左右大將左右大都尉¶
左右大當戸左右骨都侯匈奴謂賢曰屠耆故常以太¶
<pb:KR2k0004_WYG_189-6a>¶
子爲左屠耆王自左右賢王以下置當戸大者萬餘騎¶
小者數千凡二十四長立號曰萬騎其大臣皆世官衍¶
氏蘭氏(註)顔師古曰呼衍即今鮮卑姓呼延卑是蘭姓¶
今亦有之○其後有須卜氏此三姓其貴種也左王將¶
居東方直上谷以東(註)直當也其下同今嬀川郡之東¶
○接濊貉朝鮮右王將居西方直上郡以西(註)今上郡¶
洛交延安咸寧郡之西○接氐羌而單于庭直代雲中¶
(註)今雲中單于安邊郡之北○各有分地逐水草移徙¶
<pb:KR2k0004_WYG_189-6b>¶
而左右賢王左右谷蠡最爲大國左右骨都侯輔政諸¶
二十四長亦各自置千長百長什長裨小王相都尉當¶
戸且渠之屬(註)且子餘切今沮渠姓本因此官歲¶
正月諸長少會單于庭祠五月大會龍城祭其先天地¶
鬼神秋馬肥大會蹛林課校人畜計(註)匈奴秋社八月¶
中皆會祭處也蹛者遶也言遶林木而祭也鮮卑之俗¶
自古相傳秋天之祭無林木者尚豎柳枝衆騎馳遶三¶
周乃止此其遺法計者人畜之數○其刑法拔刃尺者¶
<pb:KR2k0004_WYG_189-7a>¶
死坐盗者沒入其家有小罪者軋(註)軋謂輾轢其骨節¶
若今之厭踝也軋於㸃切輾汝展切○大者死獄久者¶
不滿十日一國之囚不過數人而單于朝出營拜日之¶
始生夕拜月其坐長左而面北(註)長左者以左爲尊也¶
○日上戊已其送死有棺槨金銀衣裘而無封樹(註)晉¶
張華曰匈奴名冡曰豆落○喪服近幸臣妾從死者多¶
至數十百人舉事常隨月盛壯以攻戰月&KR0603;則退兵攻戰¶
所得鹵獲因以與人得人以爲奴婢故其戰人自趨利¶
<pb:KR2k0004_WYG_189-7b>¶
(註)趨讀爲趨嚮也○善爲誘兵以包敵(註)包裹取也○¶
故其逐利如鳥之集其困敗則瓦解雲散矣戰而扶轝¶
死者盡得死者家財是時漢初定徙韓王信於代郡馬¶
邑(註)今馬邑郡地○匈奴大攻圍馬邑韓信降匈奴匈¶
奴得信因引兵南逾勾注攻太原而至晉陽下(註)今太¶
原府也○髙帝自將兵擊之于是冒頓佯敗走漢悉兵¶
三十二萬北逐之髙帝先至平城(註)在今雲中郡○歩¶
兵未盡到冒頓縱精兵三十餘萬騎圍髙帝於白登七¶
<pb:KR2k0004_WYG_189-8a>¶
日白登去平城東南十餘里髙祖乃使使間厚遺閼民¶
冒頓遂引去漢亦罷歸是時冒頓兵強帝患之問劉敬¶
曰冒頓殺父代立妻羣母以力爲威未可以仁義說也¶
獨可以計久逺子孫爲臣矣陛下誠能以長公主妻單¶
于漢奉遣之彼知漢女送厚蠻夷必慕以爲閼氏生子¶
必爲太子代立爲單于何者貪漢重幣也陛下以歲時¶
漢所餘彼所鮮數問遺使辨士諭之以禮節冒頓在固¶
爲子婿死則外孫爲單于豈曾爲外孫敢與大父抗禮¶
<pb:KR2k0004_WYG_189-8b>¶
哉可無戰以漸臣也髙帝曰善使敬往結和親之約敬¶
從匈奴來因言匈奴河南白羊樓煩王去長安近者七¶
百里輕騎一日一夜可以至秦中新破少民地肥饒可¶
益實之夫諸侯初起時非秦諸田楚昭屈景莫與今陛¶
下雖即闗中實少人北近胡羌東有六國強族一日有¶
變陛下未得安枕而卧也臣願徙齊諸田楚昭屈景燕¶
趙魏後及豪傑名家於闗中無事可以備匈奴諸侯有¶
變亦足率以東代此強本弱末之術也帝曰善乃徙十¶
<pb:KR2k0004_WYG_189-9a>¶
餘萬口是後冒頓常往來侵盜代地(註)今安邊及馬邑¶
郡之北境是也○髙帝患之乃使劉敬奉宗室女翁主¶
爲單于閼氏(註)諸王女曰翁主者言其父自主婿也閼¶
於鳥切氐音支○孝惠髙后時冒頓寖驕(註)寖漸也古¶
浸字○乃爲書使使遺髙后詞甚悖慢后大怒召丞相¶
陳平及樊噲季布等議之噲曰願得十萬餘衆横行匈¶
奴中問季布布曰噲可斬也前時匈奴圍髙帝於平城¶
兵三十萬噲爲上將軍不能解圍天下歌曰平城之下¶
<pb:KR2k0004_WYG_189-9b>¶
變城苦七日不食不能彀弩今歌吟之聲未絶傷痍者¶
甫起(註)甫始也○而噲欲搖動天下妄言以十萬衆横¶
行是面謾也(註)謾欺誑也○且匈奴地在邊外得其善¶
言不足喜惡言不足怒也髙后曰善令大謁者張澤報¶
書卑辭答之冒頓得書復使來謝曰未嘗聞中國禮義¶
陛下幸而赦之因獻馬遂和親至孝文即位復修和親¶
事而盜寇不已漢議擊與和親孰便公卿皆曰單于新¶
破月氐乗勝不可擊也且得匈奴地澤鹵非可居也和¶
<pb:KR2k0004_WYG_189-10a>¶
親甚便漢許之前文帝六年復遣宗人女爲翁主妻老¶
上單于爲閼氏使宦者中行說傅公主(註)姓中行名說¶
行音胡郎切說讀爲悅○說不欲行強使之說既至因¶
降單于初單于好漢繒絮食物中行說曰匈奴人衆不¶
能當漢之一郡然所以強者以衣食異無仰於漢也今¶
單于變俗好漢物漢物不過什二則匈奴盡歸於漢矣¶
其得繒絮以馳草棘中衣袴裂弊以視不如旃裘堅善¶
也得漢食物皆去之(註)去棄也○以視不如湩酪之便¶
<pb:KR2k0004_WYG_189-10b>¶
美也(註)湩音竹用切乳汁也○於是教單于左右疏記以¶
計識其人衆畜牧漢使欲辨論者中行說必窮之日夜¶
教單于候利害處十四年匈奴十四萬騎入朝那蕭闗¶
虜人衆畜産甚多遂至彭陽(註)今彭原郡彭原縣也○¶
燒回中宫候騎至雍(註)今扶風縣郡也○甘泉(註)漢甘¶
泉宫在今雲陽縣也○於是文帝發車千乗十萬騎軍¶
長安旁大發車騎往擊胡單于留塞内月餘漢逐出塞¶
還匈奴日以驕歲入邊殺掠人衆畜産雲中遼東最甚¶
<pb:KR2k0004_WYG_189-11a>¶
帝乂遺單于書復約和親帝苦匈奴爲患數問趙將李¶
齊之賢時趙人馮唐爲郎中署長(註)爲郎署中最長○¶
帝因問馮唐唐曰齊尚不如亷頗李牧臣聞上古王者之¶
遣將也跪而推轂曰閫以内寡人制之閫以外將軍制¶
之軍功賞罰皆决於外歸而奏之此非空言也臣大父¶
言李牧之爲趙將居邊軍市之租皆自用饗士賞賜决¶
於外不從中覆行也委任而責成功故李牧乃得盡其¶
智能是以北逐單于破東胡滅澹林西抑強秦南支韓¶
<pb:KR2k0004_WYG_189-11b>¶
魏當時趙幾霸會趙王遷立用郭開讒而誅李牧是以¶
爲秦所滅今臣竊聞魏尚爲雲中守軍市租盡以給士¶
卒出私養錢五日一殺牛以饗之是以匈奴逺避不近¶
雲中之塞間嘗一入尚擊之所殺甚衆夫士卒盡家人¶
子起田中從軍安知尺籍五符終日力戰斬首捕虜上¶
功幕府一言不相應文吏以法繩之其賞不行吏奉法¶
必用臣愚以爲陛下法太明賞太輕罰太重且尚坐上¶
功首虜差六級陛下下之吏削其爵罰責之由此言之¶
<pb:KR2k0004_WYG_189-12a>¶
陛下雖得李牧不能用也帝是日令唐持節赦魏尚復¶
以爲雲中守而拜唐爲車騎都尉主中尉及郡國車士¶
(註)車戰之士○時賈誼論邊事曰天下之勢方倒懸願¶
陛下少省之凡天子者天下之首也蠻夷者天下之足¶
也蠻夷徴令是主上之操也天子共貢是臣下之禮也¶
足反居上首顧居下是倒懸之勢也天下倒懸莫之能¶
解猶爲國有人乎古之正義東西南北凡舟車之所達¶
人迹之所至莫不率服而後稱皇今稱號美而實不出¶
<pb:KR2k0004_WYG_189-12b>¶
長城彼非特不服也又大不敬邊長不寧中長不靜譬¶
如伏虎見便必動將何時已絶料匈奴強大在六萬騎¶
五口而出介卒一人五六三十此即戸口三十萬耳未¶
及漢千石大縣也而乃致頻年侵盜屢欲亢禮方害帝¶
義甚非道也陛下何不爲此立一官置吏以主匈奴雖¶
以千石居之可也令中國日治匈奴日危將必以匈奴¶
之衆爲漢臣民制之令千家而爲一國處之塞外自隴¶
西(註)今隴西本城安鄉等郡也○延安至遼東(註)今安¶
<pb:KR2k0004_WYG_189-13a>¶
東府○地各有分地以衞邊備月氐灌窳之變皆屬之¶
置郡然後罷戎休邊民天下之兵帝之威德内行外信¶
四方悅服矣帝不能用至軍臣單于(註)老上之子○復¶
絶和親大入上郡雲中(註)雲中今單于府榆林郡之地¶
也○所殺掠甚衆漢置三將軍于長安西細林渭北棘¶
門霸上以備胡胡騎入伐句注邊烽火通于甘泉長安¶
太子家令晁錯上言曰漢興以來匈奴數入邊地小入¶
則小利大入則大利竊聞戰勝之威民氣百倍敗兵之¶
<pb:KR2k0004_WYG_189-13b>¶
卒沒世不復自髙后以來隴西三困于匈奴矣民氣破¶
傷無有勝意今兹隴西之吏賴以社稷神靈奉陛下明¶
詔和輯士卒砥礪其飾起破傷之人以當乗勝之匈奴¶
用少擊衆殺一王敗其衆而法曰大有利非隴西之人¶
有勇怯乃將吏之制巧拙異也由此觀之將不可不擇¶
也臣又聞用兵臨戰合刃之急者三一曰得地形二曰¶
卒服習三曰器用利兵法曰丈五之溝漸車之水(註)漸¶
漫也漸音子廉切○山林積石經川丘阜草木所在此¶
<pb:KR2k0004_WYG_189-14a>¶
歩兵之地也車騎二不當一土山丘陵曼衍相屬平原¶
廣野此車騎之地歩卒十不當一平陵相逺川谷相間¶
仰髙臨下此弓弩之地短兵百不當一兩陳相近平地¶
淺草可前可後此長㦸之地劒楯三不當一雈葦竹蕭¶
草木蒙茸枝葉茂接此矛鋋之地長㦸二不當一曲道¶
相伏險阨相薄此劒□之地弓弩三不當一士不選練¶
卒不服習起居不精動静不集趨利弗及避難不畢前擊¶
後解與金鼓之音相失此不習勒卒之過百不當十兵¶
<pb:KR2k0004_WYG_189-14b>¶
不鋒利與空手同甲不堅密與袒裼同弩不及逺與短¶
兵同射不能中與無矢同中不能入與無鏃同此不省¶
兵之過五不當一故兵法曰器械不利以其卒與敵也¶
卒不可用以其將與敵也將不知兵以其主與敵也君¶
不擇將以其國與敵也四者國之至要臣又聞大小異¶
形強弱異勢險易異備夫卑身以事強小國之形也以¶
蕃戎攻蕃戎中國之形也今匈奴地形技藝與中國異¶
上下山坂出入谿澗中國之馬弗與也險道傾側且馳¶
<pb:KR2k0004_WYG_189-15a>¶
且射中國之騎弗與也風雨罷勞饑渴不困中國之人¶
弗與也此匈奴之長技也若夫平原易地輕車突騎則¶
匈奴之衆易撓亂也勁弩長㦸射䟽及逺則匈奴之弓¶
勿能格也堅甲利刃長短相雜遊兵往來什伍俱前則¶
匈奴之兵勿能當也材官(註)騎射之官○騶發矢道同¶
的(註)言其妙射○則匈奴之革笥(註)以木皮爲鎧也○¶
木薦(註)以木板爲楯○勿能支也下馬地鬭劒㦸相接¶
去就相薄則匈奴之足弗能給也(註)給謂相連及也○¶
<pb:KR2k0004_WYG_189-15b>¶
此中國之長技也以此觀之匈奴之長技三中國之長¶
技五陛下又興數十萬之衆以誅數萬之匈奴衆寡之¶
計以一擊十之術也雖然兵凶器戰危事也以大爲小¶
以強爲弱在俯仰之間耳今降胡義渠蠻夷之屬來歸¶
義者其衆數千飲食長技與匈奴仝可賜之堅甲絮衣¶
勁弩利矢益以邊郡良騎令明將帥之即有險阻以此¶
當之平地通道則輕車材官制之兩軍相爲表裏用其¶
長技衡加之以衆(註)衡音横○此萬全之術也文帝嘉¶
<pb:KR2k0004_WYG_189-16a>¶
之賜璽書寵答焉¶
¶
¶
¶
¶
¶
¶
¶
<pb:KR2k0004_WYG_189-16b>¶
¶
¶
¶
¶
¶
¶
¶
¶
　　太平寰宇記卷一百八十九¶
¶
