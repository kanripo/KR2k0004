# -*- mode: mandoku-view -*-
#+TITLE: 太平寰宇記
#+DATE: 2019-03-29 20:51:38.078106
#+PROPERTY: ID KR2k0004
#+PROPERTY: BASEEDITION WYG
#+PROPERTY: WITNESS master    
#+PROPERTY: JUAN 82
<pb:KR2k0004_WYG_082-1a>¶
　　欽定四庫全書¶
¶
　　太平寰宇記卷八十二¶
¶
　　宋　樂史　撰¶
¶
　　劍南東道一¶
¶
　　梓州　富順監¶
¶
　　梓州梓潼郡今治棲縣禹貢梁州之域秦為蜀國塩亭¶
之地二漢屬廣漢巴二郡三國時其為東廣漢郡按蜀¶
志云先主入蜀攻劉璋遣諸葛亮等分定州郡畧地至¶
<pb:KR2k0004_WYG_082-1b>¶
郪百姓以牛酒犒師于㑹軍堂山是此地東廣漢郡即¶
後主置也晉宋齊並為廣漢郡至梁初武陵王蕭紀於¶
郡置新州西魏又于此立昌城郡至隋開皇十八年廢¶
郡改新州為梓州取梓潼江為郡名煬帝初廢州改為¶
新城郡唐武德元年改為梓州領郪射洪鹽亭飛鳥通¶
泉五縣三年又以益州元武來屬四年又置永泰縣調¶
露元年置銅山縣天寳元年改為梓潼郡乾元元年復¶
為梓州乾元後分蜀為東西州梓州恒為東川節度使¶
<pb:KR2k0004_WYG_082-2a>¶
治所也皇朝改為安静軍節度¶
¶
　　元領縣九¶
¶
　　郪縣　𤣥武　涪城(綿州割到)射洪　通泉　飛鳥¶
鹽亭　銅山　永泰　東關偽蜀置¶
¶
　　州境¶
¶
　　東西三百六十五里　東北三百六十三里¶
¶
　　四至八到¶
¶
　　東北取綿州路至東京三千六百里　東北至西京¶
<pb:KR2k0004_WYG_082-2b>¶
二千九百三十里　東北至長安二千里　東至果¶
州三百五十里　正南微東普州三百四十六里¶
西至漢州二百三十里　正北微東至劍州三百六¶
十八里　東南遂州一百八十五里　西南至簡州¶
一百八十五里　西北至綿州一百三十里　東南¶
至閬州三百一十五里　正東微南至果州二百五¶
十里¶
¶
　　戸¶
¶
<pb:KR2k0004_WYG_082-3a>¶
　　唐開元户六萬一千九百皇朝戸主三萬七千六¶
百五十四客二萬六千二百二十一¶
¶
　　風俗¶
¶
　　與益州同¶
¶
　　人物¶
¶
　　馮信字季誠郪人凡十舉孝亷科十辟公府皆不就¶
　王堂字敬伯廣漢郪人曽孫商為蜀郡太守　馮¶
顥郪人為成都令　鄭純郪人為南郡都尉　鐔顯¶
<pb:KR2k0004_WYG_082-3b>¶
為長樂衛尉　唐李義府陳子昻射洪人¶
¶
　　土物¶
¶
　　綾　綿　銀　空青　曽青　石碌　地黄　紅花¶
沙糖　甘橘　枇杷¶
¶
　　十道記云廣漢之地有塩井銅山之富本南夷周末¶
秦并為郡有蔬食果實之饒¶
¶
　　水名¶
¶
　　梓潼　塩亭水　涪江　郪江　合江¶
¶
<pb:KR2k0004_WYG_082-4a>¶
　　地名¶
¶
　　郪道　郪郎　新城　武都　巴西　南充¶
¶
　　郪縣舊二十六鄉今九鄉按常璩國志云漢高帝六年¶
置漢廣郡管縣六郪縣是其一也舊縣在今縣南九里¶
臨江郪王城基址見存又云以郪江為縣名蜀志姜維¶
等聞諸葛瞻破乃引軍由廣漢郪道以審虚實即此地¶
後魏置新城縣於此恭帝三年改為昌城縣隋開皇三¶
年罷郡縣屬新州十年改新州為梓州縣屬不改縣有¶
<pb:KR2k0004_WYG_082-4b>¶
鹽井四十三眼二十二眼見煎餘廢　中江水在縣西¶
南三里源從元武縣東界流入當縣西南八十餘里入¶
涪江　桃花溪在三十里源從涪城縣南流入當縣東¶
又六十里入射洪縣　石谷縣在縣東南二里源出當¶
縣杜山下遶牛頭山入中江　牛頭山在縣西南二里¶
髙一里形似牛頭四面孤絶俯臨州郭下有長樂寺樓¶
閣烟花為一方之勝概　涪江在縣西二百里自涪城¶
縣東南流入縣界合中東流入射洪縣屈曲二十里通¶
<pb:KR2k0004_WYG_082-5a>¶
遂州郪道漢郪道縣城在今縣西¶
¶
　　元城縣州西一百十五里四十三鄉今十里本漢五十¶
縣地華陽國志漢時立倉發五城縣人尉部主之後因¶
以為縣晉武改為五城縣屬東唐郡在五城山隋開皇¶
三年置武元縣𨽻益州唐貞觀元年割入梓州要記鹽¶
井二近江水淡煎鹽不成　元武山九州要記云元武¶
山一名赤雀山一名宜君山山有鹿尾入貢又華陽國¶
志云元武山一名三嵎山在縣東二里其山六屈三起¶
<pb:KR2k0004_WYG_082-5b>¶
山出龍骨傳云龍升其山值天門閉龍升不逹死墜於¶
此後殁地中民掘取其骨入藥用　覆舡山改名泊山¶
高五里按十道錄云堯遭洪水維舟泊此舡覆於樹下¶
因此名焉又益州記覆舡山中十五里有七里坂一名¶
羊腸坂屈曲有壁立難昇之路　犂刃山在縣北十里¶
按李膺蜀記云犂刃山長八里高出羣峰形如華刃¶
廢華縣歸西北二十里李膺蜀記云宋元嘉九年置後¶
周明帝初併入元武縣　廢武城縣在縣東二里李膺¶
<pb:KR2k0004_WYG_082-6a>¶
蜀記云五城山在三隅山之東¶
¶
　　涪城縣西北六十里舊二十鄉今五鄉本漢縣屬巴西¶
郡後漢初呉漢入蜀禆將臧宫拔涪城縣以𨽻巴西郡¶
大厯十三年又自綿州却𨽻梓州管鹽井五十五所一¶
十眼煎四十五眼塞　涪城水在縣北從綿州巴西郡¶
界流入縣界却入萋縣　香積山在縣東南三里北枕¶
涪江　五層山在縣北二十五里　天柱山高二里四¶
面平二有重山高一百餘步孤秀如柱故名天柱山¶
<pb:KR2k0004_WYG_082-6b>¶
射洪縣東南六十里舊十三鄉今四鄉本漢廣漢郡知¶
縣地後魏恭帝於此分置射洪縣李膺蜀記妻僂灘東¶
六里有射江土人語訛以江為洪　涪江從郪縣界流¶
入當縣北界　梓潼水從鹽亭縣南界流入當縣又東¶
流入涪江　獨坐山在縣東南二十五里周迴一里高¶
一百丈卓然孤峻南枕涪梓二水　懸岩在縣南一十¶
五里逺望懸岩皎如白雪舊名岩山天寳三年敕改為¶
懸岩山　射江注水經云涪江水又東南流合射江即¶
<pb:KR2k0004_WYG_082-7a>¶
今射洪縣縣南有此水¶
¶
　　通泉縣東南百四十四里舊十二鄉今五鄉故西南渠¶
郡湧泉縣地名黄滸川隋開皇三年于此置通泉縣通¶
泉取其流通之名管鹽石七十四所　通泉山在縣西¶
北二十里東臨涪江絶壁二百餘丈水從山頂湧出下¶
注於涪江絶壁湧泉郡故城在此　涪江在射洪縣東¶
南流入縣界又南流入遂州　黄滸水源從鹽亭縣東¶
南流入當縣合涪江　萬頃澤田在東北二十三里澤¶
<pb:KR2k0004_WYG_082-7b>¶
内方萬頃¶
¶
　　鹽亭縣東北九十二里舊十三鄉今六鄉按李膺蜀記¶
云靈江東鹽井亭古方安縣也周地記梁大同元年於¶
此置亭今之縣也因井為名管塩井三一井見煎　負¶
戴山在縣西一里高二里自劍門來南過劍州入當縣¶
山其山龍盤虎踞起伏四百餘里至此却蹲山有龍飛¶
泉噴下南流入此潼江水色清冷其味甘美時以為瓊¶
漿水　龍固山在縣西北七十里髙四里四面懸絶可以¶
<pb:KR2k0004_WYG_082-8a>¶
固守　董叔山在縣東九十歩高一里隔淅江水孤峯¶
絶島峭壁千仞舊名潺高山隋開皇四年縣令董叔封¶
嘗逰宴於此後人思其德政號曰董叔山　梓潼水源¶
出劍州隂平縣豆圖山石穴東南經綿州鹽泉縣流入¶
當縣　鹽亭水源出閬州西水縣西南流入當縣鹽亭¶
井故名鹽亭水去合梓潼江　廢高渠郡城在縣西十¶
六里北臨梓潼水周保定初置隋開皇三年廢為縣大¶
業三年縣亦廢　廢宕渠在縣西北三十二里安樂村¶
<pb:KR2k0004_WYG_082-8b>¶
李膺蜀記宋元嘉十九年置西宕渠郡今縣四宕渠宣¶
城漢初東關於宕渠是其一也梁天監中廢　嚴震墓¶
唐德宗朝為山南西道節度移興元尹礪震之地元和¶
中自山南西道移東川節度已上二墓在負戴山下去¶
縣西一里¶
¶
　　銅山縣西南一百二十里舊七鄉今三鄉本蜀道銅山¶
之治昔漢文帝時鄧通鑄錢即此也唐貞觀二十三年¶
置監上元元年廢監為縣以銅山為名　私鎔山在縣¶
<pb:KR2k0004_WYG_082-9a>¶
西二十四里高一里出銅昔時任百姓採鑄俗呼私鎔¶
山　可䝉山在縣西北三十里高一里出銅　賴應山¶
在縣北三十里周迴二里出銅及空青出銅山甚多此¶
畧書三所　郪江水源出元武縣東南流入縣界　㑹¶
軍山山高三里蜀主劉備入蜀遣諸葛亮張飛等分定¶
州界畧地至此百姓以牛酒犒師亮因㑹軍士于此後¶
傳云㑹軍堂山　銅官山在縣西南五十八里長二里¶
李膺蜀記云縣西南有銅官山濶八丈出衆峰鄧通卓¶
<pb:KR2k0004_WYG_082-9b>¶
王孫冶鑄之所也景龍二年採銅利害使西臺侍御史¶
奏稱梓州元武縣簡州金水縣競銅官坑按兩縣圖經¶
其銅官山合屬元武縣謂從銅官於山南二里¶
¶
　　飛鳥縣西南一百四十里四十鄉今三鄉本漢郪縣地¶
之故城在縣北三十五里故郪王城也隋開皇十年置¶
飛鳥鎮十三年改鎮為縣取飛鳥山為名貞觀二十二¶
年以舊縣山重峻險移就今縣治管鹽井七三井見煎¶
四井塞　大飛鳥山高二里周迴二里又有小飛鳥山¶
<pb:KR2k0004_WYG_082-10a>¶
周迴二里高一里又山在縣東重巒峻峭二山相向如¶
飛鳥之狀　小郪江水源出當縣西南蓮池鄉小山下¶
東流入縣郭又七十里合郪江¶
¶
　　永泰縣東北一百二十七里元三鄉本漢充國縣地唐¶
武德四年巡檢皇甫無逸以四境遥遥人多草冦遂於¶
當州鹽亭縣劍州普安縣閬州西水縣三縣界村置此¶
縣因以永泰為名管塩井五　徒女山在東二十五里¶
其山從閬州新井縣界來故老相傳昔有女徒千人於¶
<pb:KR2k0004_WYG_082-10b>¶
通泉縣康督井配役遇賊於此山乃於山頂置柵禦捍¶
遂破其賊俗為之置祠今富順鹽井皆婦人推車汲水¶
由此而論則女徒之山可録云　李義府碑在縣北三¶
十步義府本此郡人武后朝為中書令後人立其碑以¶
旌餘烈¶
¶
　　東關縣東南一百四十里元三鄉本鹽亭縣雍江草市¶
也偽蜀明德四年以地去縣逺徴輸稍難盗冦盤泊之¶
所因割樂平等三鄉立招葺院計徴二稅錢一萬三千¶
<pb:KR2k0004_WYG_082-11a>¶
貫碩至皇朝乾德四年平蜀昇為縣取古東關地之名¶
從本州知州張儋之所請也管鹽井四三井有煎一井¶
廢　富國監者本梓州郪縣富國鎮新井煎鹽之場也¶
皇朝置監以董其事兼領通泉飛鳥等鹽井地去梓¶
州九十里¶
¶
¶
¶
<pb:KR2k0004_WYG_082-11b>¶
¶
¶
¶
¶
¶
¶
¶
¶
　　太平寰宇記卷八十二¶
¶
