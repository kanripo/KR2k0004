# -*- mode: mandoku-view -*-
#+TITLE: 太平寰宇記
#+DATE: 2019-03-29 20:51:36.039053
#+PROPERTY: ID KR2k0004
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 11
<pb:KR2k0004_WYG_011-1a>¶
　　欽定四庫全書¶
¶
　　太平寰宇記卷十一¶
¶
　　宋　樂史　撰¶
¶
　　河南道十一¶
¶
　　蔡州　潁州¶
¶
　　蔡州汝陽郡今理汝陽縣禹貢豫州也春秋沈蔡二國¶
之地後為楚魏二國之境厯降為晉宋陳魏曹衛魯八¶
國之地後又為韓魏之地秦兼天下以其地為三川郡¶
<pb:KR2k0004_WYG_011-1b>¶
漢改三川為汝南郡後漢魏晉如之宋文帝于此立司¶
州領郡四以為重鎮使孝武守之元嘉二十七年後魏¶
太武帝率兵攻圍汝南太守陳憲守拒四十餘日積屍¶
與城齊不㧞而退地形志云謂之懸瓠城亦名懸壺城¶
又注水經云汝水周城形如懸瓠故取名焉始自魏太¶
和中幸懸瓠平南王肅起層樓於城隅下際水湄降眺¶
栗渚殊為佳觀故宋書亦云懸瓠為戍以防郄陂是也¶
皇興二年改為豫州東魏置行臺侯景為懸瓠都督舉¶
<pb:KR2k0004_WYG_011-2a>¶
十三州入梁後周置總管府尋改為舒州以地勢平舒¶
為名後又改為豫州其後又改為洛州其後又以此為¶
溱州取城南溱水為名其後又改為蔡州以古國名之¶
也俄置汝南郡隋初移入懸瓠即今州城是也大業二¶
年廢郡復為蔡州唐武徳三年平王世充置豫州總管府¶
管豫道輿息舒五州豫州領汝陽平輿真陽呉房房蔡¶
五縣七年改為都督府廢輿道舒息四州貞觀元年罷¶
都督府廢平輿上蔡二縣復以道州之堰城息州之新¶
<pb:KR2k0004_WYG_011-2b>¶
息郎州之郎山舒州之褒信新蔡五縣來屬天授三年¶
又改平輿西平二縣開元四年以西平屬仙州二十六¶
年省仙州復以西平來屬天寶元年改為汝南郡乾元¶
元年復為豫州寶應元年避代宗廟諱改為蔡州漢初¶
升為防禦州皇朝因之昔宋檀和之為刺史出獵猛獸¶
伏而不起亦不傷人¶
¶
　　元領縣十¶
¶
　　汝陽　上蔡　平輿　西平　遂平　郎山　真陽¶
<pb:KR2k0004_WYG_011-3a>¶
新息　褒信　新蔡¶
¶
　　州境¶
¶
　　東西二百九十里　南北二百四十里¶
¶
　　四至八到¶
¶
　　北至東京四百七十五里　西北至西京六百二¶
十里　西北至長安一千四百三十二里　東至¶
潁川四百四十里　南至申州二百六十八里¶
西至唐州二百七十四里　北至海州三百二十¶
<pb:KR2k0004_WYG_011-3b>¶
二里　東至南光州淮水中流為界二百六十五¶
里　西南至唐州桐柏縣一百八十四里　西北¶
至汝州襄城縣二百八十四里　東北至陳州二¶
百六十四里¶
¶
　　户¶
¶
　　唐開元户五萬一千二百一十皇朝户主一萬八千¶
三百九十七客二萬九千五百六十¶
¶
　　風俗¶
¶
<pb:KR2k0004_WYG_011-4a>¶
　　漢書角亢氐之分東接汝南皆韓地其俗夸奢尚氣¶
力好啇賈漁獵難制御今其俗人性清和鄉閭孝友¶
男務墾闢女修織絍¶
¶
　　人物¶
¶
　　李斯上蔡人　戴憑汝南人為侍中與百官説經書¶
奪席五十餘重時謂之解經不窮戴侍中　袁安汝¶
陽人五世孫紹字本初　蔡順　薛包並汝南人¶
黄叔度南頓人　陳藩汝南平輿人　應奉汝南南¶
<pb:KR2k0004_WYG_011-4b>¶
頓人讀書五行並下　應陽汝南人　許劭字子將¶
汝南平輿人評曹操曰清平之奸賊亂世之英雄¶
吕䝉汝陽人魯肅代周瑜之任吕䝉曰君與闗帥為¶
鄰將何以備不虞關熊虎也因示肅五策肅乃越席¶
而起曰吾不知卿才畧至是遂拜䝉母結友　吕範¶
汝南人劉備詣京見孫權範宻詣請留之後權討闗¶
帥謂範曰早從卿言無此勞也　和嶠汝南人　干¶
寶新蔡人撰搜神記三十卷示劉惔惔曰卿可謂鬼¶
<pb:KR2k0004_WYG_011-5a>¶
之董狐　唐源乾曜西平人為相¶
¶
　　土産¶
¶
　　舊貢龜甲雙距綾　四窠雲花&KR1484;鷘綾　今貢龍鳳¶
蚊㡡　澤蘭　茱萸　蝱虫　木蛭已上二物各二¶
兩　蓍草　生石斛¶
¶
　　汝陽縣舊九鄉今八鄉本漢縣屬汝南郡晉屬汝南國¶
宋屬汝南郡隋開皇十三年罷郡屬豫州十七年改汝¶
陽為溵水屬陳州今界内有大溵水名之其年又於上¶
<pb:KR2k0004_WYG_011-5b>¶
蔡縣東北别置汝陽屬豫州即今縣是也　懸瓠城亦¶
名懸壺城水經注云汝水屈曲形若懸瓠故城取名其¶
上西北隅魏高祖以大和中宰懸瓠平南王肅起高堞¶
于小城建層樓于隅阿下際水湄降聎栗渚殊為佳觀¶
宋書懸瓠為戍以防㕁陂其中城即懸瓠地也　鴻郄¶
陂在縣東十里漢書曰汝南舊有鴻郄大陂郡以為饒¶
成帝時闗東數水陂溢為害翟方進為丞相以為决去¶
陂水其地肥美省隄防之費遂奏罷之及翟氏滅鄉里¶
<pb:KR2k0004_WYG_011-6a>¶
歸惡言方進諸防下良田不得而奏罷陂王莽時常常¶
枯旱郡中追怨方進童謡曰壊陂誰翟子威飯我豆食¶
羮芋魁反乎覆陵當復誰及建武中太守鄧晨使許陽¶
為都水&KR0122;令復為鴻郄陂陽曰昔成帝夢上天天帝怒¶
曰何故壊我濯龍池于是乃因髙下形勢起塘四百餘¶
里數年乃得立郡亦常熟今廢　黄溪水水色純黄故¶
以名之在郡南　栗園汝水灣中有地數頃有栗園今¶
謂之栗州是也　平輿故城在今縣東汝水南舊沈子¶
<pb:KR2k0004_WYG_011-6b>¶
國地春秋謂蔡滅沈後屬楚為邑平輿故城尚存　宜¶
春城漢置北宜春縣於此故城在今縣西南尚存　安¶
城故城漢為縣廢城在今縣東南即于水北有二龍鄉¶
有月旦里是也　西望城在縣東南梁太清二年羊鴉¶
仁為魏所逼糧運斷絶乃棄懸瓠歸義陽仍留夏紹亭¶
西望城以防備邀道　汝南縣城唐貞元七年正月割¶
汝陽縣汝水之南地置縣續元和十三年勅停以地復¶
歸汝陽縣　戴憑宅憑仕後漢學通九經　荆將軍廟¶
<pb:KR2k0004_WYG_011-7a>¶
即六國荆卿也昔羊角哀夢左伯桃與荆軻戰乃自刎¶
以助伯桃今軻冢猶存廟像甚盛¶
¶
　　上蔡縣北五十五里舊九鄉今四鄉古之蔡國左傳¶
陳蔡方睦于衛史記周武王克殷封叔度于蔡挾武庚作¶
亂周公殺管叔而放蔡叔與車七乗其子胡改行率徳¶
訓善周公聞之舉胡為魯卿士魯國理周公言成王復¶
封胡于蔡是謂蔡仲即此地漢為縣迄今不改　上蔡¶
古城在縣西南十里　李斯墓在縣西二十里　李斯¶
<pb:KR2k0004_WYG_011-7b>¶
井在縣南二里　蔡岡在縣東十里周五十里　汝水¶
在縣西五十里¶
¶
　　平輿縣東西五十里舊五鄉今三鄉古沈子國今有沈¶
亭存焉漢為縣屬汝南郡高齊廢隋大業二年重置十¶
三年陷王充置輿州管平輿一縣今西蔡縣西九十里¶
有故城即隋之縣也唐武徳中屬蔡州貞觀元年廢天¶
授二年重置　汝水在縣南四十三里　葛陂在縣東¶
北四十里費長房投杖成龍處　二龍澤許劭許䖍俱¶
<pb:KR2k0004_WYG_011-8a>¶
有高名汝南稱平輿有二龍　張喜廟喜仕漢為平輿¶
令天久旱喜躬為請雨因焚身而雨㴻後人感徳而廟¶
存　石母臺在縣西北五十歩　葛仙公廟在縣東四¶
十里¶
¶
　　西平縣西北一百二十里依舊管四鄉本漢舊縣春秋¶
時古柏子國之地後漢末廢至後魏復焉在郾南五十¶
里屬汝南郡齊高帝改屬臨頴郡隋初改屬道州大業¶
未又廢之武徳初又置貞觀元年廢天授二年正月又¶
<pb:KR2k0004_WYG_011-8b>¶
置尋廢開元初又置後漢戴封為西平令時旱禱祀無¶
應封積薪坐其上以自焚火起而雨降逺近稱伏葢與¶
陳州大康事同　棠谿蘇秦說韓王曰韓有劍㦸出於¶
棠谿即今縣西界有棠谿村是也　龍泉水烈士傳曰¶
西平縣有龍泉水可以淬刀劍　二十四陂在縣界並¶
魏典農鄧艾所置也　故西平城在縣西七十里　九¶
頂山獨樹山並在縣西南一百里¶
¶
　　遂平縣西北九十里舊六鄉今四鄉古房子國漢為呉¶
<pb:KR2k0004_WYG_011-9a>¶
房縣屬汝南郡孟康曰本房子國呉王闔閭弟夫槩奔¶
楚楚封于此為棠谿氏以封呉故曰呉房唐貞觀元年¶
廢八年又置元和十二年以呉元濟叛改為遂平縣仍¶
移於文武栅南新城置權𨽻唐州尋復還蔡州　嵯峩¶
山在縣西五十五里從唐州慈邱縣界東來　岞岈山¶
在縣西五十六里從唐州慈邱縣來　呉房故城在縣¶
西南四十里¶
¶
　　郎山縣東西九十里依舊六鄉漢安昌縣屬汝南郡張¶
<pb:KR2k0004_WYG_011-9b>¶
禹所封之邑也至漢末改為郎山縣以界内郎山為名¶
後魏真君二年于郎陵故城復置安昌縣以𨽻初安郡¶
隋開皇三年自郎陵故城移安昌縣于今所屬豫州十¶
六年仍改安昌又為郎山縣　淮水經縣理南去縣一¶
百二十里　郎陵山一名大郎山在縣北三十里　西¶
望故城在縣東南七十里後魏太和十一年豫州刺史¶
王肅于西望陂南築之以禦梁太清二年豫州刺史羊¶
鴉仁常為魏兵逼糧運斷絶乃棄懸瓠歸于義陽上表¶
<pb:KR2k0004_WYG_011-10a>¶
曰臣輙率所部還舊鎮留夏紹等停西望城防備即此¶
城也　故道城今在縣西南即古道國也春秋云江黄¶
柏是也　郎陵故城漢為縣所治今在西南二十五里¶
晉武帝封何曽為鄢陵公即此地也¶
¶
　　真陽縣南八十里四鄉本漢慎陽縣地屬汝南郡梁為¶
白狗堆戍於此故後魏將堯雄曰白狗梁之北面重鎮¶
即此隋開皇十六年改置真邱縣唐初改為真陽縣以¶
在滇水之陽為名　淮水經縣南去縣八十里　滇水¶
<pb:KR2k0004_WYG_011-10b>¶
縣西北二十里注入淮　陽故城漢為縣故城在今縣¶
西南　白狗城在縣西南七十里¶
¶
　　新息縣東南一百五十里五鄉春秋息國為楚所滅漢¶
為息縣屬汝南郡孟康曰其後東徙故加新字後周宣¶
政元年于此置息州隋大業二年州廢屬豫州唐武徳¶
四年置息州貞觀初廢之復為縣　淮水自西流入經¶
縣南去縣五里　汝水自西流入經縣北去縣八十里¶
　陽安故城漢為縣即左氏傳江國之地也　賈君祠¶
<pb:KR2k0004_WYG_011-11a>¶
後漢賈彪字偉節與荀爽齊名為新息長初縣人例不¶
養子彪嚴其制數年之間養子干數僉曰賈父所長人¶
思其徳故建祠焉　古息城在縣北三十里　息侯廟¶
在縣西南十里　珉王坑在縣西南十里去息侯廟東¶
南五歩其玉色潔白堪為器物隋朝官採唐貞觀中亦¶
令民採取其後為淮水所沒開元中淮水東移其坑重¶
出其玉溫潤倍勝昔時　玉梁渠去縣西北五十里隋¶
仁夀年新築唐開元中縣令薛務更加疏導西厈通管¶
<pb:KR2k0004_WYG_011-11b>¶
陂十六所利田三千餘頃¶
¶
　　褒信縣東南一百五十五里舊四鄉今五鄉本漢郾縣¶
之地後漢光武分立褒信縣晉屬汝陰宋武北伐改為¶
苞信縣也　淮水經縣南去縣七十五里　汝水經縣¶
東北去縣五十五里　白亭左氏傳楚太子建之子勝¶
呉令尹子西召之使處呉境為公杜注云白楚縣也汝¶
陰褒信西南有白亭¶
¶
　　新蔡縣東西一百八十里六鄉古吕國也國語當成周¶
<pb:KR2k0004_WYG_011-12a>¶
之時南有荆蠻申吕周穆王時有吕侯訓夏贖刑史記¶
蔡叔二子遷于新蔡輿地志蔡平侯自上蔡徙都于此¶
故曰新蔡漢為縣屬汝南郡晉屬汝陰郡宋屬新蔡郡¶
東魏孝靜帝于此置蔡州隋開皇十六年于此置舒州¶
領廣寧州縣仁夀二年改縣為汝州大業二年改為新¶
蔡縣屬蔡　漢鮦陽故城漢為縣屬汝南郡應劭曰城¶
在鮦水之陽　葛陂周迴三十里後漢費長房汝南人¶
為市&KR0122;從壺公學道不成思家辭歸壺公以一竹杖曰¶
<pb:KR2k0004_WYG_011-12b>¶
騎此任所之則自至矣既至可以杖投葛陂中長房乗¶
杖須臾歸自謂適經旬日而已十餘年矣即以杖投陂¶
中顧乃為龍矣後漢曽於此立葛陂縣　琥珀邱在縣¶
南三十里　汝水經縣南去縣二里¶
¶
　　頴州¶
¶
　　頴州汝陰郡今理汝陰縣禹貢豫州之域春秋時胡子¶
之國戰國時屬楚秦滅楚為頴川郡兩漢為汝南郡之¶
汝陰縣也魏于此立汝陰郡司馬宣王使鄧艾屯田于¶
<pb:KR2k0004_WYG_011-13a>¶
此後廢為頴川郡地後魏景明四年于此置頴州取頴¶
水為名高齊罷州置郡隋初廢郡大業初廢州置郡唐¶
武徳四年平王充于汝陰縣西北十里置信州領汝陰¶
清邱永安高唐永樂等六縣六年改為頴州移于今治¶
領高唐永樂永安三縣貞觀元年省清邱縣八年又以¶
廢渦州之下蔡縣來屬天寶元年改為汝陰郡乾元元¶
年復為頴州長慶二年以頴州𨽻鄭滑節度使漢初升¶
為防禦州廣順二年復為潁州¶
¶
<pb:KR2k0004_WYG_011-13b>¶
　　元領縣五　今四¶
¶
　　汝陰　沈邱　頴上　萬夀(新置)¶
¶
　　一縣割出¶
¶
　　下蔡(置夀州)¶
¶
　　州境¶
¶
　　東西三百七十里　南北三百三十五里¶
¶
　　四至八到¶
¶
　　北至東京六百五十里　西至西京九百二十里¶
<pb:KR2k0004_WYG_011-14a>¶
西取陳州路至長安一千八百二十里　東至夀州¶
二百五十八里　南至光州三百八十九里　西至¶
蔡州四百里　北至亳州二百六十里　東南至夀¶
州二百六十里　西南至蔡州褒信縣二百二十五¶
里　西北至陳州三百里　東北至徐州靳縣四百¶
四十五里¶
¶
　　户¶
¶
　　唐開元户二萬八千一百九十九皇朝户主一萬五¶
<pb:KR2k0004_WYG_011-14b>¶
千七百一十五客一萬七千三百¶
¶
　　風俗¶
¶
　　與亳州同¶
¶
　　人物¶
¶
　　管夷吾頴上人　應璩汝陰人¶
¶
　　土産¶
¶
　　花官絁　綿(以上貢)¶
¶
　　汝陰縣舊二十六鄉今十鄉本漢舊縣屬汝南郡魏文¶
<pb:KR2k0004_WYG_011-15a>¶
帝黄初三年屬汝陰郡後魏孝昌三年于此置頴川北¶
齊以縣屬汝陰郡開皇三年罷頴州武徳四年置信州¶
六年復為頴州縣皆屬焉　寢邱史記䝉恬伐楚之寢¶
邱徐廣注今固始縣寢邱也續漢志固始縣有寢邱呂¶
氏春秋楚孫叔敖戒其子我死王必封汝無受利地荆¶
楚之間有寢邱其為地不利可長有也其子從之楚功¶
臣封二葉而滅惟寢邱不奪漢以為縣　䣚邱史記魏¶
安釐王十一年秦㧞我䣚邱　頴水西北自陳州項城¶
<pb:KR2k0004_WYG_011-15b>¶
縣界流入俯于城下　淮水在頴上縣西南　清邱城在¶
縣東五十六里隋大業九年築置清邱縣唐武徳四年¶
廢　信州城在縣西北十五里隋大業十三年郡城為¶
賊房獻伯所陷其年郡民江子建率衆于險處作栅唐¶
武徳二年授子建信州刺史以栅近汝南褒信縣故名¶
信州四年復為頴州貞觀元年移入汝陰舊城　胡城¶
在縣西北二里春秋時胡子之國也春秋昭四年楚子¶
胡子伐呉杜預注胡國汝陰胡城是也　女郎臺在縣¶
<pb:KR2k0004_WYG_011-16a>¶
西北一里古老云昔胡之女嫁魯昭侯為夫人築臺以¶
賓之故俗謂之女郎臺臺上有井　汝水西南自蔡州¶
新蔡縣界流入東南入淮即巢父飲牛之所　細陽城¶
漢為縣屬汝南郡故城在今縣西北四十里　故任城¶
在縣北一里陳將任蠻奴伐齊于頴水北岸築城以圍¶
汝陰　百尺堰在縣西北一百里司馬宣王討王凌至¶
百尺堰即此¶
¶
　　沈邱縣西北一百二十六里舊九鄉今四鄉漢以邱名¶
<pb:KR2k0004_WYG_011-16b>¶
立寢縣屬汝南魏書云王凌欲興兵討司馬宣王宣王¶
覺自往襲凌凌敗懼面縳叩頭隋開皇三年于此置沈¶
州唐初州廢以地併入汝陽縣神龍二年又析汝陰置¶
沈邱縣以𨽻信州後廢信州仍舊還頴焉　沈邱在縣¶
南一百步春秋或作寢邱因邱立縣　武邱在縣東六¶
十里一名邱頭司馬文王征諸葛誕屯兵于此及陷夀¶
春斬誕魏高貴鄉公改為武邱　武陰城在縣東六十¶
里按城冢記云周武王祭南嶽迴至汝水西野宿于武¶
<pb:KR2k0004_WYG_011-17a>¶
邱因名武陰　塼城在縣東北四十五里司馬宣王使¶
鄧艾于此置屯種稻以備東南築城圍倉廩　小女水¶
在縣北¶
¶
　　頴上縣東南一百七十里舊十一鄉今三鄉本漢慎縣¶
地屬汝南郡呉魏之際設闗防莫勤於此隋大業二年¶
于今縣南故鄭城置頴上縣以地頴水上游為名仍𨽻¶
頴州焉唐武徳元年移於今理　闗州在縣西南四十¶
五里魏志云司馬景王征毌邱儉使諸葛誕從安風津¶
<pb:KR2k0004_WYG_011-17b>¶
先至夀春儉與弟秀藏水邊草中安風津人張屬獲之¶
即此州也　荆亭城在縣西南六十里　淮水自西南¶
汝陰縣界流入去縣七十里又東北入下蔡縣界　頴¶
水西自汝陰縣界流入又東流入淮　慎縣故城在今¶
縣西北與故甘城相近　故甘城漢為縣廢城在今縣¶
西北¶
¶
　　萬夀縣北九十里五鄉本汝陰縣百尺鎮也國朝開寶¶
六年十一月分汝陰北五鄉為萬夀縣以萬夀鄉為名¶
<pb:KR2k0004_WYG_011-18a>¶
高鄉郭在縣南七里古老云魏高貴鄉公所築¶
¶
¶
¶
¶
¶
¶
¶
<pb:KR2k0004_WYG_011-18b>¶
¶
¶
¶
¶
¶
¶
¶
¶
¶
