# -*- mode: mandoku-view -*-
#+TITLE: 太平寰宇記
#+DATE: 2019-03-29 20:51:36.014235
#+PROPERTY: ID KR2k0004
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 6
<pb:KR2k0004_WYG_006-1a>¶
　　太平寰宇記卷五¶
¶
　　欽定四庫全書¶
¶
　　太平寰宇記卷六¶
¶
　　宋　樂史　撰¶
¶
　　河南道六¶
¶
　　陜州¶
¶
　　陜州陜郡今理陜縣禹貢為冀豫二州之域郡夾河河¶
南諸縣則豫州域河北則冀州在周即二伯分陜是亦¶
為虢國之地春秋時謂北虢上陽城即今平陸縣是也¶
<pb:KR2k0004_WYG_006-1b>¶
又有焦國故七國時為魏𢎞農郡之陜縣自是至晉因¶
之後魏太和十一年置陜州及恒農郡于此十八年又¶
罷孝武永熈中再置大統三年又罷後周明帝又置武¶
帝改𢎞農為崤郡州如故兼屯兵於此備北齊隋初郡¶
廢而州存大業初又廢州以其地并入河南郡仍置𢎞¶
農宫于此以備巡幸義寧元年又改為𢎞農郡領陜崤¶
桃林長水四縣二年省崤縣唐武徳元年改為陜州總¶
管府管陜鼎熊函榖五州仍割長水屬虢其年復立崤¶
<pb:KR2k0004_WYG_006-2a>¶
縣二年復割函州屬洛州三年又置南韓州嵩州並屬¶
陜府四年東都平割熊榖嵩三州屬洛州總管其年罷¶
洛州總管復以熊榖嵩三州來屬仍省南韓州入洛州¶
八年廢函州以崤縣來屬貞觀元年罷都督府又以芮¶
州芮城河北二縣來屬十四年改崤縣為硤石縣大足¶
元年割絳州之夏縣來屬尋却還絳州天寳元年改為¶
陜州置軍至徳二年十月收兩京乾元元年復為陜郡¶
因割蒲州之解安邑絳州之夏縣來屬仍改安邑為虞¶
<pb:KR2k0004_WYG_006-2b>¶
邑廣徳元年十月吐畨犯京師車駕幸陜州乃以陜為¶
大都督府天祐初昭宗遷都洛陽駐蹕陜州改為興徳¶
府為次畿赤哀帝即位省復為大都督府皇朝為保平¶
軍節度¶
¶
　　元領縣六　今八¶
¶
　　陜縣　芮城　平陸　靈寶　硤石　夏縣　閿鄉¶
虢州割到　湖城虢州割到¶
¶
　　州境¶
¶
<pb:KR2k0004_WYG_006-3a>¶
　　東西二百七十一里　南北二百六十五里¶
¶
　　四至八到¶
¶
　　東至東京七百二里　東至西京三百五十里　南¶
至長安四百六十九里　東至河南府永寜縣一百¶
一十六里　西至華州華陰縣界二百二十五里¶
南至虢州玉城縣一百四十里　北至綘州二百二¶
十里　西南至虢州九十三里　東南至河南府永¶
寜縣界一百六十里　東北至解州聞喜縣二百四¶
<pb:KR2k0004_WYG_006-3b>¶
十里　西北至綘州二百二十里　又西北至河中¶
府二百四十五里¶
¶
　　户¶
¶
　　唐開元户四萬七千三百二十六皇朝户主一萬二千¶
五百四十四客四千八百九十九¶
¶
　　風俗¶
¶
　　漢書地理志韓地也子男之國虢為大恃勢與險崈¶
侈貪冐¶
¶
<pb:KR2k0004_WYG_006-4a>¶
　　人物¶
¶
　　傅説在虞虢之界　宫之竒　段干木皆陜人　焦¶
光大雪中卧　上官儀陜州人相高宗　唐姚崇硤¶
石人為開元之名相姪孫誾為城父令與張巡同守¶
睢陽官尚書郎¶
¶
　　土産¶
¶
　　柏子貢　&KR0438;蔞根貢　絁　絹　麝香　㽔仁¶
¶
　　石膽¶
¶
<pb:KR2k0004_WYG_006-4b>¶
　　陜縣舊六鄉今五鄉本漢縣屬𢎞農郡後魏初改為陜¶
中縣屬𢎞農不改至太和中立郡于此　女几山九州¶
要記云冨禄縣有女几年八十居陳留沽酒得道飛升¶
于此山因名之　金門有竹可以為律管　溫湯在縣¶
南一十六里後周太守元楷掘井得泉極熱遂修為浴¶
水　黄河自靈寶界流入後漢書曰獻帝歸至陜議者¶
欲令天子浮河東下太尉楊彪曰臣𢎞農人從此以東¶
有三十六灘非萬乗所當從也乃止周地圖記曰城西¶
<pb:KR2k0004_WYG_006-5a>¶
北角河水中涌沸方數十丈聲聞數里俗云石季龍載¶
銅翁仲所沒處水灘漲滅翁仲頭髻長與水齊晉劉裕¶
軍至髻忽沒至今不復出史記云秦始皇鑄金人十二¶
董卓毁其九為錢其在者三魏明帝欲徙於洛陽重不¶
可勝至灞水西停之石虎取置鄴宫至苻堅又徙長安¶
其一未至而苻氏亂百姓推置陜北河中于是翁仲滅¶
矣　槖水即魯水也隋文帝遣蘇威引槖水西北入城¶
百姓至今賴之呼為利人渠又按唐史云至武徳元年¶
<pb:KR2k0004_WYG_006-5b>¶
陜東道行臺金部郎中長孫操之自郡東又引水入城¶
以代月給百姓賴之與上渠俱利于民　曹陽墟俗名¶
七里澗在縣西四十五里後漢書獻帝東遷李傕郭汜¶
等追乗輿戰于東澗天子幸曹陽墟次田中是此地也¶
今澗為曹陽澗魏武帝改為好陽澗　故虢焦二城左¶
傳謂虞虢焦滑霍陽韓魏皆姬姓地二城謂為晉所滅¶
故城在今縣東北百歩　曲沃左傳文公十三年晉侯¶
使詹嘉處瑕以守桃林之塞水經注云晉侯以曲沃之¶
<pb:KR2k0004_WYG_006-6a>¶
官守之故有曲沃之名　大陽故闗在縣西北四里後¶
周大象元年置即茅津也一名大陽津後漢書謂獻帝¶
北渡大陽津是此處　河上公廟在州西五里唐神龍¶
二年皇帝親謁朝廷有麟迹見　墨池後漢書云張芝¶
字伯英少好書所居池水盡黑今有遺跡　卲伯祠在¶
縣東三里唐大厯七年重置　虢山在縣西三里史記¶
云魏文侯二十六年虢山崩壅河註云在陜　晉靈公¶
臺在縣西南三十二里左傳晉靈公不君厚斂雕墻登¶
<pb:KR2k0004_WYG_006-6b>¶
臺彈人即此也俗號女臺高五十餘丈　望仙臺在縣¶
西南一十三里漢文帝親謁河上公公既上昇故築此¶
臺以望祭之　州理城即古之虢國西征記陜縣周召¶
分職處城南依山原北臨黄河懸水百餘仭臨之者皆¶
悚慄　太原倉在縣西南四里隋開皇二年置以其北¶
臨焦水西倚大河地勢高平故謂之太原周迴六里　徽¶
伯故壘在縣南二里高歡使李徽伯戍陜周太祖攻之¶
徽伯築壘於此拒太祖　大陽橋在縣東三里唐貞觀¶
<pb:KR2k0004_WYG_006-7a>¶
十一年太宗東巡遣武候將軍丘行恭營造¶
¶
　　芮城縣西北十五里舊六鄉今二鄉古魏國附庸邑今¶
縣西二十里有芮城按史記芮國在馮翊界魯桓公三¶
年芮伯方為母姜氏所逐遂居於魏為晉所滅今芮城¶
是也今縣北五里有魏城即畢萬所封漢以其地為河¶
北縣屬河東郡姚秦於此置河北郡後魏太和十一年¶
自此移郡於大陽城後周明帝二年自縣東十里移安¶
戎縣于此置尋改為芮城縣因以芮城為名唐武徳二¶
<pb:KR2k0004_WYG_006-7b>¶
年於此置芮州貞觀元年州廢縣𨽻陜焉　浢水水經¶
注云河北縣有浢水浢澤其水南入于河河水故有浢¶
津之名穆天子傳云天子自冥軨次於浢水之陽丁亥¶
入于南郊　陳平祠在縣東北二里平塟中條山蒲陰¶
縣城西門也八世孫漢魏郡太守陳康於此分居乃立¶
祖廟今宗族祭祀　陳平北廟在縣北一十五里按碑¶
文云二十六世孫陳處靜以唐武徳四年爰從故墓自¶
南遷北此廟有碑二古柏森然　太公祠在縣東南呂¶
<pb:KR2k0004_WYG_006-8a>¶
坡二十五里周太師封於齊三十君吕徳仁晉泰始元年¶
出為河北郡太守今縣北有河北故城至後秦𢎞始十¶
六年隴西太守吕憑創基五廟有二碑見存　芮王廟¶
在縣西二十里古芮城内周司徒封於芮為附庸之國¶
也梁開平初感夢於天庭再立祠廟　中條山在北一¶
十五里高八里自河中府東至當州靈寶縣界次入平¶
陸縣南望太華北瞻壺口此山薄狹而延袤故謂之中¶
條亦曰薄山至王屋又至太行入於海　薄山在縣北¶
<pb:KR2k0004_WYG_006-8b>¶
一十里按山海經云蒲山之首曰甘棗之山共水出焉¶
西流注於河穆天子傳曰登薄山㝠軨之際此乃起自¶
薄坂又名首陽山邐迤連延東至太行入海南北狹薄¶
謂之薄山史記封禪書云自華以西名山七薄山即其¶
一也　方山一名雷首山在縣西北二十七里按地理¶
志云河中府有地名方陰注云方山在其南即此按尚¶
書禹貢壺口雷首至于太岳雷首即此是也與二華爭¶
高峰巒巉崒　龍泉水在縣北七里水經注云古魏城¶
<pb:KR2k0004_WYG_006-9a>¶
内有龍泉南流出城源濶五寸深一寸　古芮城在縣¶
西二十里按泰誓註云周自虞芮質厥成諸侯並附芮¶
伯作旅巢命注云芮伯周同姓之國為卿大夫左傳注¶
云芮國在馮翊臨晉縣也　古魏城縣北五里按左氏¶
傳曰霍陽韓魏皆姬姓也又毛詩國風云糾糾葛屨可¶
以履霜摻摻女手可以縫裳刺魏地狹隘人多機巧其¶
君儉嗇而褊急賣圃之菜食園之桃以理人焉省賦税¶
尚車甲北矙汾水東臨晉境至魯閔公元年為晉獻公¶
<pb:KR2k0004_WYG_006-9b>¶
所滅晉作二軍畢萬為右滅魏遂以賜之卜偃曰畢萬¶
之後必大萬盈數魏大名也三卿分晉萬之子孫復為¶
魏國後為强秦所逼東遷於梁魏有公子無忌用侯嬴¶
之計使朱亥袖鎚殺晉鄙而奪其軍北救趙後秦伐魏¶
信陵君自趙率五國之兵大破秦軍退至函谷至始皇¶
二十二年滅其國以為郡縣其城周迴八里年代綿逺¶
遺址猶存　畢萬墓在縣東北一十三里按地理志云¶
魏城東五里有魏之始祖墓高一丈　段干木墓在縣¶
<pb:KR2k0004_WYG_006-10a>¶
東北一十五里按史記魏文侯過段干木之廬必式卒¶
塟故魏城東墳高三丈有祠存焉唐貞觀十年勅禁樵¶
採　郤芮墓在縣西三里按左傳僖二年四月晉侯濳¶
㑹秦伯于王城瑕甥郤芮焚公宫不獲公乃如河上秦¶
伯誘而殺之塟於此子缺服䘮營墳三年初臼季使過¶
冀見芮之子缺耨其妻饁之相敬如賔與之歸言諸晉¶
文公曰能敬必有徳徳以治民君請用之公曰其父有¶
罪可乎對曰舜之罪也殛鯀其舉也興禹詩云采葑采¶
<pb:KR2k0004_WYG_006-10b>¶
菲無以下體君取節焉可也文公乃命缺為下軍大夫¶
復與之冀還其父故邑今晉州冀氏縣是也¶
¶
　　平陸縣北五十里舊十二鄉今五鄉本漢大陽縣地屬¶
東郡後漢改為河北郡地屬亦不改後魏太和十一年¶
自今芮城縣故魏城移河北郡於郡理隋開皇三年罷¶
郡以縣屬陜州唐天寶元年陜郡太守李齊物鑿三門¶
山路所通深便於漕運于所開瀆中得古錛鉏甚大上¶
有古篆平陸二字由是其年二月改為平陸焉　呉山¶
<pb:KR2k0004_WYG_006-11a>¶
俗謂虞坂自上及下七山相重在縣北五十里漢地理¶
志大陽縣西有呉山即呉坂也楚客謂春申君曰昔騏¶
驥駕鹽車上呉坂遷延負轅而不能進遇伯樂解而驟¶
之于是俯而噴仰而鳴以伯樂之知己也今僕居軛之¶
日久矣乃獨無意使僕為君長鳴乎　閑原詩云虞芮¶
質厥成文王蹶厥生毛萇注云虞芮之君相與爭田久¶
而不平乃相謂曰西伯仁人盍往質焉及境見行讓路¶
耕讓畔咸相謂曰我等小人不可以履君子之庭乃相¶
<pb:KR2k0004_WYG_006-11b>¶
讓所爭之地以為閑田而返天下聞之歸周者十餘國¶
原在縣西六十里東南七里南北十二里　顛軨坂今¶
謂之軨橋在縣北四十里即左氏冀為不道入自顛軨¶
黄河去縣二百歩　傅説祠在縣東北二十里尚書高¶
宗夢傅説使百工營求諸野得之傅巖注云傅氏之巖¶
在虞虢之界水經注云沙澗水北出虞山東南逕傳巖¶
今穴在隠窟即水西懸崖去水一丈立祠焉咸亨二年¶
詔修傅説祠以少牢致祭　沙澗在縣東三十里水經¶
<pb:KR2k0004_WYG_006-12a>¶
注云沙澗水北出虞山東南逕傅巖歴傅説隠室俗名聖¶
人窟　故虞城在縣東北六十里按地理志呉山有城左¶
傳晉荀息請以屈産之乗與垂棘之璧假道於虞以伐虢¶
即此城也　鄍城在縣東北二十里左傳僖公二年晉荀¶
息曰冀為不道入自顛軨伐鄍三門杜注云河東大陽縣¶
有顛軨坂又注云冀伐虞至鄍鄍虞邑也其城周迴四里¶
靈寶縣西四十里舊八鄉今三鄉本秦桃林縣漢為𢎞¶
農縣地按漢書在今縣西南二十里函谷故闗城是也¶
<pb:KR2k0004_WYG_006-12b>¶
隋開皇十六年於今所置桃林縣屬陜州取古桃林塞¶
為名唐開元末其地得天寳靈符因改元天寶兼改此¶
縣為靈寶焉　門水俗名鴻臚澗　柏谷水亦名壑澗水¶
經云河水又東合栢谷水注云水出𢎞農縣南石堤山¶
¶
　　桃林塞山海經云夸父之山其北有林名曰桃林廣¶
員三百仭中多馬湖水出焉北流注于河其中多珚玉¶
造父于此得驊騮緑耳之馬來獻穆王尚書謂放牛桃¶
林之野左傳謂守桃林之塞其地則一自縣以西至潼¶
<pb:KR2k0004_WYG_006-13a>¶
闗皆是也三秦記桃林塞在長安東西百里若有軍馬¶
經過好行則牧華山休息林下惡行則決河漫延馬不¶
得過矣　曹陽城在縣東南十四里陳渉使周文入秦¶
秦使章邯擊破之殺文於曹陽即此後曹公改為好陽¶
¶
　　晉王斜路即漢書地理志函谷闗路也西接湖城縣¶
東至此縣界六十一里已廢開皇九年晉王自揚州回¶
復由此路因名晉王斜路至今不絶　黄河在縣西北五¶
里　古函谷闗在縣南十里一百六十歩秦之舊闗也¶
<pb:KR2k0004_WYG_006-13b>¶
孟甞君田文被逐夜半闗閉下客為雞鳴而得出行處¶
漢高帝入武闗居灞上閉函谷闗不納項羽亞父怒燒¶
闗門又漢樓船將軍楊僕五大功耻為闗外民請以家¶
僮七百人𦔳築闗城武帝意好廣濶遂東移於新安以¶
其故闗為𢎞農縣也地理志云𢎞農故秦函谷闗也崔¶
浩注云東自淆山西至潼津通名函谷號曰天險所謂¶
秦得百二延之西征記云舊函谷闗入函道漢書訓纂¶
道形如函也酈善長水經云門水北逕𢎞農縣故城東¶
<pb:KR2k0004_WYG_006-14a>¶
城即故函谷闗校尉舊治處終軍棄繻之所老子西入¶
闗尹喜望氣于此也王元説隗囂請以一丸泥東封闗¶
亦此處也三秦記云函谷闗去長安四百里日入則閉¶
雞鳴則開秦法也又晉地道記云漢𢎞農本函谷闗有¶
桃林也潘岳西征賦云躡函谷之重阻即此闗也其城¶
北帶河南依山周巡五里餘四十歩高二丈唐天寶元¶
年于尹真人舊宅所掘得靈寶符遂立靈寶縣于此¶
¶
　　稠桑澤在縣西十八里按山海經云桃林地方三百里¶
<pb:KR2k0004_WYG_006-14b>¶
此澤即古之桃林也春秋云虢公敗戎於桑田杜預注¶
云桑田虢地在𢎞農陜縣東北葢此也　細腰源在州¶
南七十九里東西濶三里南北長一十里當中五十歩¶
俗傳云中心狹細如束索之腰故名　尹喜臺在縣南¶
一十二里　闗龍逢墳在縣南七里城冢記云闗龍逢¶
塟在龜頭原左脇高三丈唐太宗東巡致祭開元十三¶
年立碑舍人呉鞏之詞　楊駿五公墓在縣東南一十¶
里晉陽秋云惠帝永平元年殺太傅楊駿并父及子孫¶
<pb:KR2k0004_WYG_006-15a>¶
五人故吏潘岳等収塟之¶
¶
　　硤石縣東南五十里舊六鄉今三鄉本漢陜縣地屬𢎞¶
農郡周地圖記後魏太和十一年分陜縣東界於冶壚¶
置淆縣在冶之郊屬𢎞農取淆山為名隋初改為硤石¶
縣大業二年廢入陜縣唐義寧元年再置淆縣理硤石¶
塢二年省武徳元年再立三年移理暢橋故鎮貞觀八¶
年移於安陽城十四年移於硤石塢西即今縣是也皇¶
朝乾徳五年割河南府永寧縣胡郭一村屬焉　底柱¶
<pb:KR2k0004_WYG_006-15b>¶
山俗名三門在縣東北五十里黄河中禹貢導河積石¶
至於龍門東至於㡳柱注云河水分流包山而過山見¶
水中若柱然也又以禹理洪水山陵當水者破之以通¶
河三穿既決河出其間有似門故俗號三門漢成帝鴻¶
嘉四年楊焉上言底柱之隘可鐫廣之上乃令鐫之裁¶
没水不能復去而令水益湍怒為害彌甚隋開皇三年¶
遣倉部侍郎韋瓚自蒲陜以東募人能于洛陽運米四¶
十石由底柱之險達於常平者免其征戍唐貞觀十二¶
<pb:KR2k0004_WYG_006-16a>¶
年太宗東巡臨幸於此今有魏徵所勒碑銘在　繡嶺¶
宫在縣東三里　硤石水縣東二十里水出土嶺西經¶
硤石山因與槖水合流　二陵在縣東北四十六里春¶
秋云崤有二陵焉南陵夏后臯之墓北陵文王避風雨¶
之所崤在𢎞農澠池縣西北道在三淆之間兩山相&KR0706;¶
文王避風雨古道猶存其地元屬河南永寧縣乾徳五¶
年割屬當縣　虢城在縣西三十六里左傳僖五年晉¶
侯圍上陽杜注云上陽虢國都在𢎞農陜縣東南地理¶
<pb:KR2k0004_WYG_006-16b>¶
志陜縣故虢國北虢在大陽東虢在滎陽西虢在雍州今¶
陜縣東即北虢也　安陽城在縣西四十里漢書上官桀¶
侯封之國潘岳西征賦曰我徂安陽言渉陜乳唐貞觀八¶
年以崤縣在此城内置十四年移治向南改名硤石縣城¶
今廢　神雀臺在縣北四十五里石壕鎮東路北唐天寶¶
二年赤雀翔于臺上因名臺高五十尺周半里　莘源¶
在縣西一十五里左傳莊公三十二年有神降於莘杜預¶
注云莘虢地　廢陜芮縣在縣南四十里廢入硤石縣¶
<pb:KR2k0004_WYG_006-17a>¶
夏縣北九十里舊十一鄉今七鄉本漢安邑故地魏孝¶
文太和元年析安邑縣置夏縣以夏禹所都之地為名屬¶
河東郡後周建徳七年移於此地義寧初屬虞州貞觀¶
十七年𨽻絳州乾元三年屬陜州　巫咸山一名覆奥¶
山水經注云鹽水西北流經巫咸山北山海經云巫咸¶
國在女丑北右手撡青蛇左手撡赤蛇在登葆山羣巫¶
所從上下也又引大荒西經云大荒之中有靈山巫咸¶
巫即巫盻巫彭巫姑巫真巫禮巫砥巫謝巫羅十巫從¶
<pb:KR2k0004_WYG_006-17b>¶
此升降百藥爰在又引郭景純云羣巫上下靈山採藥¶
徃來也葢神巫所遊故山得名　夏宫夏靜與洛下人書¶
云安邑禹舊宫有石殿金户丹庭紫宫俗人名為驪姬¶
故房今無基址　夏禹臺在縣西北十五里土地十三¶
州志云禹娶塗山氏女思本國築臺以望今城南門臺¶
基猶存夏靜與洛下人書云安邑塗山氏臺謂之青臺¶
上有禹祠　巫咸祠在縣東五里巫咸山下即商臣也¶
¶
　　中條山在縣界東西百二十里　皇川在縣東南五¶
<pb:KR2k0004_WYG_006-18a>¶
十五里中條山内耆舊相傳夏后避暑離宫之所　洓¶
川在縣北四十里從聞喜縣界接河中猗氏縣東北有¶
青原南拒安邑沃野彌望一百餘里左傳成公十三年¶
晉侯使吕相絶秦曰伐我涑川　古安邑城在縣西北¶
一十五里按地理志云夏禹自平陽遷都安邑後徙晉¶
陽又皇甫謐云禹受禪都平陽遷安邑也¶
¶
　　閿鄉縣西一百七十里舊五鄉今二鄉本漢湖縣屬京¶
兆尹因津以名邑焉又為戾園之地有思子臺太子園¶
<pb:KR2k0004_WYG_006-18b>¶
陵存焉周明帝二年於湖城故地置閿鄉郡隋開皇三¶
年廢閿鄉郡十六年自湖城故城移於今理仍改爲閿¶
鄉縣唐貞觀元年移鼎州于此八年州廢為縣復屬虢¶
皇朝太平興國二年割閿鄉湖城二縣𨽻陜州　秦山¶
一名秦嶺山在縣南五十里山海經云華山之首有錢¶
來之山又西四十五里有松果山又西六十里有太華¶
山郭氏注云即西嶽華陰山也又按夸父山其北有桃¶
林郭注桃林今𢎞農湖縣閿鄉南谷中是也　黄河在¶
<pb:KR2k0004_WYG_006-19a>¶
縣北三里　閿鄉津去縣三十里即舊風陵闗　蒲城¶
子路為孔子問津之所　黄卷坂即潼闗路按述征記¶
云河自闗東北流水側有長坂謂之黄卷坂是也按坂¶
在縣西北二十五里潘岳西征賦云&KR1140;黄卷以濟潼謂¶
此古道為車轍所輾成　玉澗水水經云河水又東北¶
玉澗水注之註云水南出玉溪北流逕皇天原　女媧¶
墓自秦漢以來皆繫祀典唐乾元二年虢州刺史王竒¶
光奏所部閿鄉界女媧墓於天寶末失其所在今月一¶
<pb:KR2k0004_WYG_006-19b>¶
日夜河上側近忽聞風雷聲曉見墓踴出上有雙柳樹¶
下有巨石其柳各高丈餘　戻太子陵在縣南一十六¶
里高一百五十尺　思子宫故城在縣東北二十三里¶
漢武思戾太子所築　泉鳩水一名全節水戾太子亡匿¶
處　宋武七營宋高祖武帝征姚泓於長安其將檀道¶
濟王鎮惡濱河帶險大小七營在縣西沿河　赫連氏¶
京觀俗號平呉臺在縣西北二十三里赫連勃勃使太¶
原公昌引兵攻宋將朱齡石於潼闗克之乃築臺以表¶
<pb:KR2k0004_WYG_006-20a>¶
武功也¶
¶
　　湖城縣西九十里舊六鄉今二鄉漢縣屬京兆尹舊曰¶
胡建元元年更為湖即今縣西北二里古胡城也按郊¶
祀志黄帝以首山之銅鑄鼎於荆山之下後名其地為¶
鼎湖即此邑宋改為湖城縣隋開皇十六年廢義寧元¶
年於古上陽宫再立乾元三年二月改為湖城焉　荆¶
山在縣南出美玉即黄帝鑄鼎之所故有鼎湖之稱即¶
此城　颺堆形若聚栗故人稱為颺堆　鳯林泉後漢辛¶
<pb:KR2k0004_WYG_006-20b>¶
繕字公文隠居華陰有大鳥雞首燕頷魚尾蛇頸五色¶
而多青栖於門之槐上因名鳳林泉　周天子祠郡國¶
縣道記周天子故祠在縣西南十里即漢志註有二祠¶
存　夸父山在縣東南三十五里　九龍廟在縣南十¶
九里廟有九泉大小相𩔖深淺無異其色清澈毛髮可¶
鑒若逢天旱䖍叩此廟應若影響¶
¶
　　虢州¶
¶
　　虢州𢎞農郡今理𢎞農縣禹貢當雍豫二州之境春秋¶
<pb:KR2k0004_WYG_006-21a>¶
為虢國地按帝王世紀云故虢有三焉周興封虢仲於¶
西虢此其地也封虢叔於東虢即今成臯也今陜郡平¶
陸縣是北虢此謂三虢焉春秋魯僖公二年為晉所滅¶
即荀息請以屈産之乗垂棘之璧假道于虞以伐虢者¶
也虢亡地入晉七國時為秦韓之疆秦併天下為三州¶
郡後立河南南陽二郡漢地理志元鼎四年丞相論廣¶
闗中地又樓船將軍楊僕耻為闗外民于是徙闗于新¶
安割秦河南南陽二郡之西境于故函谷置𢎞農郡焉¶
<pb:KR2k0004_WYG_006-21b>¶
𢎞農義取大農桑為名以屬司𨽻後魏避獻文諱改恒¶
農郡至太和十一年移郡理陜城永熈三年分恒農西¶
界又為西恒農郡後周明帝廢西郡併入元郡仍改恒¶
農為𢎞農隋開皇三年廢郡以所領縣并屬陜大業二¶
年廢陜州又以𢎞農縣復立郡即理於今州西古城其¶
年冬又移郡於鴻臚川即今郡理也義寧元年改為鳳¶
林郡其年又於盧氏縣置虢郡唐武徳元年改虢郡為¶
虢州仍改鳳林郡為鼎州乃自𢎞農移理閿鄉縣貞觀¶
<pb:KR2k0004_WYG_006-22a>¶
八年廢鼎州自盧氏縣移虢州於今理屬河南道開元¶
初以巡按所便屬河東道天寶元年改為𢎞農郡乾元¶
元年復為虢州今仍屬河東道後漢劉昆為太守初多¶
虎災月餘皆負子過河而去¶
¶
　　元領縣六　今四¶
¶
　　恒農　盧氏　玉城　朱陽¶
¶
　　二縣割出¶
¶
　　閿鄉　湖城並入陜州¶
¶
<pb:KR2k0004_WYG_006-22b>¶
　　州境¶
¶
　　東南一百六十里　南北一百十四里¶
¶
　　四至八到¶
¶
　　東至東京七百六十里　東至西京四百五十三里¶
西北至長安四百三十里　南至鄧州七百里　西¶
至華州一百三十五里　北至綘州三百四十里¶
東北至陜州一百三里　東南至汝州五百一十里¶
西南至商州三百七十里　西北至潼闗一百三十¶
<pb:KR2k0004_WYG_006-23a>¶
里自潼闗至華州一百二十里又至河中府一百八¶
十三里¶
¶
　　户¶
¶
　　唐開元户一萬七千七百四十三皇朝管户主四千¶
四百七十三客四千六百七十九¶
¶
　　風俗¶
¶
　　同陜州¶
¶
　　姓氏¶
¶
<pb:KR2k0004_WYG_006-23b>¶
　　恒農郡五姓　楊　劉　强　晉　奚¶
¶
　　人物¶
¶
　　董過𢎞農人嘗云讀書百遍其義自見為大司農¶
¶
　　王濬𢎞農人為晉龍驤將軍平呉　唐宋之問𢎞農¶
人¶
¶
　　土産¶
¶
　　方紋綾貢　花紗　絹　梨　棗　硯瓦　麝香¶
宻　黄丹¶
¶
<pb:KR2k0004_WYG_006-24a>¶
　　恒農縣舊八鄉今四鄉本秦桃林縣地漢武帝置𢎞農¶
縣于秦故函谷闗山嶺下注函谷者謂道形如函孫卿¶
子謂秦有松柏之塞即此地也隋大業二年省𢎞農縣¶
三年復于今湖城縣西南一里上陽宫南置尋移縣就¶
郡理其年又以郡同移于鴻臚川即今縣理是也唐顯¶
慶二年𢎞為恒開元復為𢎞後漢公沙穆為令初多蟲¶
災害稼穆以身禱一夕蟲為暴雨所斃嵗成大稔皇朝¶
建隆三年改為恒農避廟諱　衡山嶺在縣西南三十¶
<pb:KR2k0004_WYG_006-24b>¶
五里漢地理志𢎞農縣衡山嶺下谷燭水所出　鹿蹄¶
山九州要記云𢎞農縣有鹿山山中石上有自然鹿跡¶
非人功所為　石堤山在縣西南一十七里水經注云¶
柏谷水出𢎞農縣南石堤山下有石堤祠焉西連華山¶
¶
　　伏犢山在縣西南二十八里東接崤函西連仙掌¶
扇子山九州要記云山石壁中分其形似扇故名之¶
黄河在縣南四十五里　鴻臚川一名鴻臚澗一名門¶
水在縣西一里西南自朱陽縣界入溉田四百餘頃水¶
<pb:KR2k0004_WYG_006-25a>¶
經注云即山海經所謂陽華之山門水出焉者也又東¶
北厯硤謂之鴻闗水東有城即闗亭也　柏谷亭漢文¶
帝㣲時常遊於此按九州要記云楊震宅在柏谷亭¶
柏人驛漢高祖獲貫高之所　楊震宅按後漢書震四¶
世五公為闗西大儒即郡人也號為闗西孔子　王濬¶
冢仕晉平呉有功卒塟於此而冢尚存¶
¶
　　朱陽縣西南七十里舊五鄉今四鄉本漢盧氏縣地按¶
十三州記盧氏有朱陽山因别立縣後魏太和十四年¶
<pb:KR2k0004_WYG_006-25b>¶
蠻人樊磨背梁歸魏魏於今盧氏縣南百五十里立朱¶
陽郡以樊磨為太守孝昌二年省郡大統二年又立屬¶
東義州仍于此所置朱陽以屬焉後周保定二年省郡¶
大象二年移縣於盧氏縣西南鄢渠谷中隋開皇四年¶
移理洛水北大業二年移於芹池即今縣也皇朝乾徳¶
六年恒農縣太平興國七年再置　地肺山山下有神¶
祠即肺祠也　柏谷古有白石先生隠此山得仙今有¶
遺跡尚多焉　鴻臚水經縣南百五十歩¶
¶
<pb:KR2k0004_WYG_006-26a>¶
　　盧氏縣東南一百六十六里依舊二鄉漢縣屬𢎞農郡¶
後屬虢今不改郡國縣道記云縣則西虢之别邑按遁¶
甲開山圖云盧氏山宜五榖可以避水災因山以名縣¶
後魏大統中于此立東義州隋開皇三年改為虢州大¶
業三年廢州義寧元年又置虢郡武徳元年改為虢州¶
貞觀八年州移𢎞農此為屬也　熊耳山按漢書地理¶
志云盧氏縣熊耳山伊水出東北入雒在今縣南五十¶
里按遁甲開山圖云熊耳山有金匱石室夏禹藏圖書¶
<pb:KR2k0004_WYG_006-26b>¶
之所尚書導洛自熊耳孔安國曰在宜陽之西乃樊崇¶
積甲之所是知有兩熊耳山以其兩峯相對似熊耳故¶
也　洛水經縣南　夔牛山自商州洛南界邐迤向縣¶
西却入朱陽山去縣一百四十里山形似夔牛　朱陽¶
山自夔牛山邐迤向縣西南經縣界入西石門山去縣¶
一百里出檀木為弓材　西石門山自朱陽邐迤向縣¶
西界入熊耳山去縣一十里山形似門¶
¶
　　玉城縣東南六十里舊五鄉今三鄉本盧氏縣地後魏¶
<pb:KR2k0004_WYG_006-27a>¶
正始二年分盧氏地于今縣東南十五里立石城縣屬¶
樂安郡廢帝元年改石城為玉城縣以𨽻虢因荆山之¶
石有玉而美故以名之後周天和六年廢義寜元年於¶
今縣西北一百五十步再置因後魏舊名貞觀八年移¶
于今理　五陽水在縣西十五里北流與闗方水合¶
鹿蹄山在縣西南二里¶
¶
¶
<pb:KR2k0004_WYG_006-27b>¶
¶
¶
¶
¶
¶
¶
¶
¶
　　太平寰宇記卷六¶
¶
