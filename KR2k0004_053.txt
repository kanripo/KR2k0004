# -*- mode: mandoku-view -*-
#+TITLE: 太平寰宇記
#+DATE: 2019-03-29 20:51:37.833385
#+PROPERTY: ID KR2k0004
#+PROPERTY: BASEEDITION WYG
#+PROPERTY: WITNESS master    
#+PROPERTY: JUAN 53
<pb:KR2k0004_WYG_053-1a>¶
　　欽定四庫全書¶
¶
　　太平寰宇記卷五十三¶
¶
　　宋　樂史　撰¶
¶
　　河北道二¶
¶
　　懐州¶
¶
　　懐州河西郡今理河内縣禹貢冀州之域星分張宿九¶
度禹貢覃懐底績至於衡漳太行山在焉殷時為畿内¶
周時為三監弼鄘衛地亦為衡䢴雍三國及管蔡廢黜¶
<pb:KR2k0004_WYG_053-1b>¶
封康叔以為懐侯於此地即為衛衛遷河南晉文公始¶
霸啟南陽又為晉地故左傳云襄王賜晉文公陽樊温¶
原攅茅之田晉於是始啓南陽杜預注云在晉山之南¶
河之北故曰南陽也又云武王克商蘇忿生以温為司¶
冦其田有隤懐戰國時為魏衛二國之境史記云秦襄¶
王伐魏取軹又竹書記年云秦師伐鄭至於懐殷始皇¶
并天下以今州地屬三川河東二郡又按史記始皇六¶
年㧞衛其君徙居野王阻其山以保之胡亥廢衛君角¶
<pb:KR2k0004_WYG_053-2a>¶
為庶人以其地屬三川河南二郡之境為河南郡之東境¶
史記云項羽立司馬卬為殷王王河内漢髙初仍為殷¶
國至二年即降以其地為河内郡治懐舊壌即覃懐故¶
地漢書地里志云魏地東盡河内領懐等十八縣屬司¶
𨽻後漢世南定河内難其守鄧禹舉冦恂世祖謂恂曰¶
河内完富吾將因是而起昔髙祖留蕭何鎮關中吾今¶
委公以河内恂遂伐淇園之竹治矢百餘萬養馬二千¶
匹収租四萬斛以給軍士由是東漢之業濟焉晉為河¶
<pb:KR2k0004_WYG_053-2b>¶
内汲二郡地後魏置懐州兼置河内郡治古野王城是¶
也隋開皇三年郡廢而州存十三年改野王縣為河内¶
縣大業二年廢復為河内郡唐武德二年陷於王世充¶
其年於濟源西南栢崖城置懐州領大基河陽集城長¶
泉四縣其年於濟源立西濟州武德縣立北義州修武¶
縣東北故濁鹿城立陟州懐州置總管府管懐西濟北¶
義陟四州三年懐州又置太行忠義紫陵穀旦温五縣¶
四年移懐州於今野王城其年又於温縣置平州以温¶
<pb:KR2k0004_WYG_053-3a>¶
縣屬之又省穀旦太行忠義紫陵四縣後省平州仍於¶
隋河陽宫置盟州領河陽集城温三縣又省西濟北義¶
陟三州又於獲嘉縣置殷州其懐州總管管懐殷盟三¶
州懐州領河内武德軹濟源五縣八年廢盟州省集城¶
入河陽以河陽温二縣来屬貞觀元年罷都督府以廢¶
殷州修武獲嘉武陟廢郡州之王屋四縣来屬仍省懐¶
軹二縣顯慶二年割河陽温濟源王屋四縣屬洛州天¶
寶元年改為河内郡乾元元年復為懐州¶
¶
<pb:KR2k0004_WYG_053-3b>¶
　　元領縣五¶
¶
　　河内　武德　修武　武陟　獲嘉¶
¶
　　州境¶
¶
　　東西二百一十七里　南北一百一十五里¶
¶
　　四至八到¶
¶
　　東南至東京三百三十里　西南至西京一百四十¶
里　西南至長安八百七十九里　東至衡州二百¶
六十里　南渡河至鄭州一百九十里　西至河南¶
<pb:KR2k0004_WYG_053-4a>¶
府濟源縣七十三里　北至澤州一百四十里　東¶
南至鄭州一百五十六里　西南至河南府一百四¶
十里　西北至河南府界一百七十里　東北至衛¶
州¶
¶
　　戶¶
¶
　　唐開元戶四萬三千一百七十皇朝戶主一萬一千¶
三百五十六客三千五百六十八¶
¶
　　風俗¶
¶
<pb:KR2k0004_WYG_053-4b>¶
　　河内覃懐之地於周為畿内今所管縣本屬河南故¶
風俗與周地畧同漢書云子男之國虢鄶為大虢國¶
即今汜水縣也¶
¶
　　姓氏¶
¶
　　河内郡八姓　梁　何　車　常　荀　淳于¶
司馬¶
¶
　　人物¶
¶
　　四皓河内軹人　張宇字子文河内軹人代王商為¶
<pb:KR2k0004_WYG_053-5a>¶
丞相　丁蘭郭巨皆河内人　張奉河内修武人有¶
行子表字公儀遭奉䘮後每彈琴惻愴不能成聲¶
司馬卬温人九歲人道其父字卬曰慢人者不敬其¶
親也　常林年七歲父黨造門問林伯先在否何不¶
拜答曰臨子字父何拜之有　向雄河内人為郡主¶
簿太守王經被刑雄哭之盡哀後又葬之　鍾㑹¶
山濤河南懐人為吏部尚書　樂崧河内人天性忠¶
樸為尚書郎　向秀河内懐人　唐李商隠懐河内¶
<pb:KR2k0004_WYG_053-5b>¶
人　司馬承禎河内温人隠天台𤣥宗累徴至京授¶
道録　穆寕懐州河内人有家法　張鎬懐州人起¶
家二年拜相¶
¶
　　土産¶
¶
　　絲　絹　綿　迤入貢　朱膠¶
¶
　　河内縣舊二十一鄊今六鄊春秋時野王邑左傳晉人¶
執晏弱於野王杜預云河内野王縣也七國時屬韓漢¶
為野王縣屬河内郡隋開皇十三年改野王為河内縣¶
<pb:KR2k0004_WYG_053-6a>¶
因晉徙河内郡於此為名唐武德四年自栢崖城徙郡¶
於此　太行山在縣北二十五里禹貢曰太行恒山至¶
於碣石注云二山連迎接碣石左氏傳齊侯伐晉為二¶
隊入孟門登太行穆天子傳曰天子命駕八駿之乗赤¶
驥之駟南征朔行逕繩翟道升於太行南濟於河淮南¶
子曰武王欲築宫於五行之山周公曰五行險固德能¶
覆也髙誘注曰今野王太行山也今上有孔子廟石室¶
　太行陘在縣西北三十里連山中斷曰陘述征記曰¶
<pb:KR2k0004_WYG_053-6b>¶
太行山首始於河内北至幽州凡百嶺巖亘十二州之¶
界有八陘第一軹關陘今屬河南府濟源縣在縣理十¶
一里第二太行陘第三白陘此兩陘今在河内第四滏¶
口陘在鄴西第五井陘第六飛狐陘一名望都關第七¶
蒲隂陘此三陘在中山第八軍都陘在幽州太行陘闊¶
三歩長四十里　沁水在縣北四里北自濟源界流入¶
　丹水去縣七里東北自澤州沁城縣界流入分溝灌¶
溉百姓資其利焉　濟水經縣西南去縣三十里　大¶
<pb:KR2k0004_WYG_053-7a>¶
臺水後漢光武遣王梁擊赤眉賊處　新城壘在縣東¶
北九里唐武德三年劉德威於此置營　古軹城在縣¶
西北二十七里今軹城太行之南道出其中　紫陵澗¶
唐武德三年置紫陵縣縣近澗因以為名　古野王城¶
冀州圖云野王城即今懐州理也史記云衛元君為秦¶
所奪自漢陽徙此　稽康鍛竈康即晉之七賢今有竹¶
林尚存并鍛竈之所宛在　孔子廟夫子欲北之趙趙¶
鞅殺大夫竇鳴犢夫子至此聞之傷悼遂不過河今有¶
<pb:KR2k0004_WYG_053-7b>¶
夫子廟¶
¶
　　武德縣東北四十七里舊二十鄊今五鄊本司冦蘇忿¶
生之州邑漢屬河内郡東魏於此置武德郡隋文帝十¶
六年改為邢丘縣大業二年改邢丘為安昌縣唐武德¶
二年改安昌為武德縣　太行山在縣北五十里　沁水¶
在縣北二里東流　平皋陂在縣南二十三里菱蓮蒲¶
葦百姓資其利周廻二十五里陂南即黄河　安昌故¶
城在縣東南十里漢成帝封丞相張禹為安昌侯即此¶
<pb:KR2k0004_WYG_053-8a>¶
地　南北斗城冀州圖云南斗城在今縣北三十里北¶
斗城在縣北五十一里又郡國縣道記云武德有故雍¶
城在縣西北三十五里疑此是也　平皋城在今縣西¶
左傳赤狄伐晉圍懐及邢丘注云邢丘今河内平皋是¶
也漢置平皋縣又髙祖封劉它為平皋侯　故大斛關¶
在縣西一百六里¶
¶
　　修武縣東北一百二十里舊十五鄊今五鄊本殷之寗¶
邑韓詩外傳曰武王伐紂勒功於寗故曰修武左傳曰¶
<pb:KR2k0004_WYG_053-8b>¶
晉陽處父聘於衛過寗注云汲郡修武縣是也漢以為縣¶
屬河内郡東魏置西修武縣尋省髙齊天保七年自¶
今獲嘉縣移修武縣於西修武故城隋大業十年又移¶
於永橋即今武陟縣其城又空移於今縣東北二十三¶
里濁鹿故城置即魏帝受禪所也唐武德二年於濁鹿¶
城置陟州領修武縣四年州廢屬殷州六年又移修武¶
於廢西修武故城即今理也貞觀元年省殷州屬懐州¶
　太行山在縣北三十二里　天門山今謂之百家巖¶
<pb:KR2k0004_WYG_053-9a>¶
在縣西北三十七里以巖下可容百家因名上有精舍¶
又有鍛竈處人云稽康所居圖經云山巖有劉伶醒酒¶
臺孫登長嘯臺阮氏竹林稽康淬劍池並在寺之左右¶
　山陽城北有秋山即稽康園宅也　五里泉水經五¶
里泉在修武鄊　濁鹿城在今縣西北三十里魏志文¶
帝受禪封獻帝為山陽公居河内山陽之濁鹿城即此¶
城周廻十五里尚在　禪陵在縣北三十五里獻帝陵¶
也以禪魏故名焉　武陵故城在縣南二十五里東魏¶
<pb:KR2k0004_WYG_053-9b>¶
備置大寧郡後周廢　大寧城在縣東南三十八里舊名¶
西郈閤城　習鑿齒墓在縣西南太平郡¶
¶
　　武陟縣東南一百里舊十六鄊今四鄊本漢懐縣地隋¶
開皇十六年分修武縣置武陟縣理故城今縣東二十¶
里武德故城是也屬殷州唐貞觀初省殷州屬懐州¶
沁水在縣東一里　故殷城在縣東南十里楚漢之際¶
司馬卬為殷王理此　故懐縣城春秋傳云赤狄伐晉¶
圍懐即此在縣十一里兩漢河内郡並理之晉移郡理¶
<pb:KR2k0004_WYG_053-10a>¶
於野王¶
¶
　　獲嘉縣南北一百六十里舊二十鄊今七鄊春秋即寗¶
邑地漢獲嘉按漢書曰武帝將幸猴氏至汲郡之新中¶
鄊得南越相吕嘉首因立為獲嘉縣屬河内郡此前獲¶
嘉縣理在今衛州新鄊縣西南十里獲嘉故城是也西¶
晉曽立為殷州髙齊又移獲嘉縣於衛州之共城縣隋¶
開皇四年自共城移於今理十六年又立殷州唐初州¶
廢復為縣還河内　黄河在縣南四十里　清水酈元¶
<pb:KR2k0004_WYG_053-10b>¶
注水經云黒水在縣北白鹿山東清水所出也上承諸¶
陂散泉積以成川南流西南流屈瀑布垂巖懸河注壑¶
二十餘丈又冀州圖云清水出共城西北界白鹿山東¶
南流入汲郡　吳澤陂在縣西北十五里　七賢祠在¶
縣西北四十二里阮籍等遊處水經云七賢祠左右筠¶
篁列植冬夏不變向子期所謂山陽舊居即此祠處也¶
　同盟山在縣東北五里武王伐紂與諸侯同盟此山¶
因名¶
<pb:KR2k0004_WYG_053-11a>¶
¶
¶
¶
¶
¶
¶
¶
¶
<pb:KR2k0004_WYG_053-11b>¶
¶
¶
¶
¶
¶
¶
¶
¶
　　太平寰宇記卷五十三¶
¶
