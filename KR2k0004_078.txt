# -*- mode: mandoku-view -*-
#+TITLE: 太平寰宇記
#+DATE: 2019-03-29 20:51:36.407880
#+PROPERTY: ID KR2k0004
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 78
<pb:KR2k0004_WYG_078-1a>¶
　　欽定四庫全書¶
¶
　　太平寰宇記卷七十八¶
¶
　　宋　樂史　撰¶
¶
　　劒南西道七¶
¶
　　茂州¶
¶
　　茂州通化郡今理汶山縣禹貢梁州之域禹貢曰岷山導¶
江發跡於此本冉䮾之國漢以為郡史記曰南越破後冉¶
䮾等皆震恐請臣漢武帝元鼎六年以冉䮾為汶山郡華¶
<pb:KR2k0004_WYG_078-1b>¶
陽國志宣帝地節元年武都白馬羗反使駱武平定之因慰¶
勞汶山吏及百姓謂武自訟一嵗再度更賦至重邊人貧苦無¶
以供給求省部郡建以來四十五年矣武以狀上遂省汶山郡¶
復置都尉今州即漢蜀州汶江縣後漢至齊皆因之梁普通¶
三年置繩州取桃闗之路以繩為橋因作州稱後周武帝改¶
為汶州取汶水為名并置汶山郡隋開皇五年改汶州為蜀¶
州六年又改為會州取西夷交會為名煬帝初州廢改置汶¶
山郡唐武徳元年改為㑹州領汶山北汶川左封通化翼斜¶
<pb:KR2k0004_WYG_078-2a>¶
交州翼水九縣其年割翼斜左封翼水三縣置翼州以¶
交州屬松州三年置總管府管㑹翼二州四年改為南¶
㑹州七年改為都督府督南㑹翼向維塗冉穹炎徹莋¶
十州貞觀八年改為茂州以郡界茂濕山為名仍置石¶
泉縣天寶元年改為通化𨛦乾元元年復為茂州按後¶
漢書冉隴其山有六夷七羌九氐各有部落其王侯頗¶
知書而法置嚴重今領三縣自古至並無兩税¶
¶
　　元領縣四　今三¶
¶
<pb:KR2k0004_WYG_078-2b>¶
　　汶山　汶川　石泉¶
¶
　　一縣舊廢¶
¶
　　通化¶
¶
　　州境¶
¶
　　東西二百里　南北二百四十里¶
¶
　　四至八到¶
¶
　　東北至東京三千四百二十里　東北至西京三千里¶
　南取蜀路至西京三千五百五十三里　東北取¶
<pb:KR2k0004_WYG_078-3a>¶
臨翼交州兩郡至長安二千一百四十里　東至¶
錦州四百里　南至彭州三百里　西至維州二百¶
二十里　北至翼州一百二十里　東南至漢州綿¶
竹縣當管汶川汶山二縣界馬　山二十八里　東¶
南至成都府四百七十里　西南至縻塗州三百七¶
十一里　西北至吐蕃栖鷄城下　東北至龍州四¶
百九十里¶
¶
　　户¶
¶
<pb:KR2k0004_WYG_078-3b>¶
　　唐開元户二千五百皇朝户主二百七十三客户五¶
十三部落户八百二十九¶
¶
　　風俗¶
¶
　　此一州本羌戎之人好弓馬以勇悍相尚詩禮之訓闕如¶
也貧下者冬則避寒入蜀傭賃自食故蜀人謂之作氐¶
¶
　　人物無¶
¶
　　土産¶
¶
　　麝香　麝臍　五味子　馬牙硝　乾酪密　升麻¶
<pb:KR2k0004_WYG_078-4a>¶
馬¶
¶
　　九州要記云汶山郡有(闕)鹿又有五角牛又旄牛無¶
角一曰童牛肉重千斤¶
¶
　　汶山縣舊五鄉今三鄉本漢汶江縣属蜀郡故城今在¶
縣北二里舊冉䮾地晉置廣陽縣属汶山郡在西北五¶
百五十里晉末廢今不詳其處所又立廣陽縣於石鏡¶
山南六十里至廣陽即今縣也後周為汶州置汶山縣¶
　岷山王羲之與謝安書曰周益州書述蜀中山川如¶
<pb:KR2k0004_WYG_078-4b>¶
岷山夏舍霜雪校之所聞崑崙之仲也華陽國志岷山¶
一曰沃焦山安鄉山直上六里汶嶺之最高者遇大雪¶
開泮望見成都岷山一名鴻濛即隴山之南首故稱隴¶
蜀也　龍泉山在縣南四十八里山下有秋水號曰青¶
池一曰龍池時或水旱民禱必應若放牝馬於其側多¶
生駿駒　鶯門山在縣北二十里山多鶯栖故名　襄¶
陽山州郡志云汶山郡有襄陽山　巨人山在縣南三¶
十里山頭有石如人立面南𤣥宗幸蜀時石人背立勅¶
<pb:KR2k0004_WYG_078-5a>¶
令鞭之一百下有九池俗傳是九龍池　五味山在縣¶
東十八里山出五味子因而名之¶
¶
　　汶川縣南北里並是閣道舊四鄉今三鄉本漢綿虒縣¶
地晉置汶川州於此周武保定四年移汶川州於廣陽¶
縣州廢置汶川縣以汶川水為縣名　玉壘山在縣北¶
三里又有玉壘坂其下汶水所經焉蜀謂之玉輪江¶
細村在縣一百四十里郡國志云細村禹生於石細按¶
十道録云細是秦州地名未詳孰是　石室冉䮾夷人¶
<pb:KR2k0004_WYG_078-5b>¶
所造者十餘丈山巖之間徃徃有之　故桃闗闗在縣¶
南入蠻界公和之路俱從於此有繩橋方渡　七盤山¶
在縣北三十里有七盤路¶
¶
　　石泉縣東一百二十里並是濶道今二鄉本漢之汶江¶
縣地唐貞觀八年置石泉縣　廢通化縣在州西南一¶
百六十里本漢汶江縣地属蜀𨛦後周寳定四年置石¶
門鎭隋開皇六年以近白狗生羗於金川鎮置金川縣¶
十八年改為通化縣　蜀山史記黄帝子昌意娶蜀山¶
<pb:KR2k0004_WYG_078-6a>¶
氏女葢此山也¶
¶
　　茂州都督府覊縻十州維翼二州後進為正州相次¶
為正者七今附於此其六州並廢惟維州現在¶
¶
　　翼州¶
¶
　　翼州臨翼郡今理衛山縣秦之土地與益州同二漢猶¶
為蜀郡至齊梁以上土地同属茂州後以其地屬清江¶
郡又以其地併歸茂州唐武徳元年分置翼州取郡南¶
翼水為名六年自左封移州治於翼斜咸亨三年置都¶
<pb:KR2k0004_WYG_078-6b>¶
督府移就悉州城内上元二年罷都督移還舊治天寳¶
元年改為臨翼𨛦乾元元年復為翼州¶
¶
　　元領縣四¶
¶
　　衛山　翼水　鷄川　昭徳¶
¶
　　四至八到¶
¶
　　東北至東京三千三百六十里　東北至西京二千¶
九百四十里　東北至長安二千八十里　東至茂¶
州石泉縣八十六里　南至茂州一百二十里　西¶
<pb:KR2k0004_WYG_078-7a>¶
至悉州一百九十里　北至松州一百八十里　東¶
至茂州二百里　西南至悉州一百五十里　西南¶
至茂州利溪山八十里　東北至松州交州縣八十¶
里¶
¶
　　戸¶
¶
　　開元户一千¶
¶
　　風俗¶
¶
　　與茂州同¶
¶
<pb:KR2k0004_WYG_078-7b>¶
　　人物無¶
¶
　　土産¶
¶
　　當歸　羗活¶
¶
　　衛山縣本漢蠶陵縣地属蜀郡故城在縣西有蠶陵山¶
隋改為翼斜縣治七頃城唐貞觀十七年移理七里溪¶
天寳元年改為衛山縣¶
¶
　　翼水縣南六十里二鄉本漢蠶陵縣地属蜀郡隋初置¶
翼水縣取縣西南翼河為名¶
¶
<pb:KR2k0004_WYG_078-8a>¶
　　峩和縣北六十里二鄉此邑見貞元十道録云又按通¶
典有鷄川昭徳二縣唐書云開生獠新置即不述年月¶
¶
　　維州¶
¶
　　維州維州𨛦今理薛城縣唐武德七年白狗羌降附乃於¶
姜維故城置維州領金川定亷二縣貞觀元年羗叛州¶
縣俱罷二年生羗首領董屈占者請吏復立維州移治¶
於姜維城東始属茂州為覊縻州麟徳二年進為正州¶
尋羗叛復除為覊縻州垂拱三年又為正州天寳元年¶
<pb:KR2k0004_WYG_078-8b>¶
改為維州郡乾元元年復為維州上元之後河西隴右¶
州縣皆䧟吐蕃贊普更欲圖蜀州累急攻維州不下乃¶
以婦人嫁維州門者二十年中生二子及蕃兵攻城二¶
子内應城遂䧟吐蕃得之號為憂城累入兵冦擾西川¶
韋皋在蜀二十年收復不遂至大中朱神悰鎮蜀維州¶
首領方附復𨽻西川¶
¶
　　元領縣三　今二¶
¶
　　寳寜舊名薛城　通化舊名小封¶
¶
<pb:KR2k0004_WYG_078-9a>¶
　　一縣割出¶
¶
　　定亷割屬保州¶
¶
　　州境¶
¶
　　東西一百七十里　南北二百六十里¶
¶
　　新四至八到¶
¶
　　東北至東京三千九百八十里　東北至西京三千¶
五百六十三里　東至茂州汶川縣界一百三十里¶
　西至奉川縣界一百二十里　南至黎州蕃界四百¶
<pb:KR2k0004_WYG_078-9b>¶
里　北至茂州界二百里　東南至雅州界六百里¶
西南至黎蕃界六百里　東北至黎州石鼓縣二里¶
　西北至茂州隴界二百四十里¶
¶
　　舊四至八到¶
¶
　　東北取成都府路至長安二千七百十四里　東至¶
覊縻塗州二百三十里　南至當州界二百六十里¶
南至悉州界二百三十二里　北至翼州界九十三¶
里　東南至吐蕃界一百六十里　西南至白狗嶺¶
<pb:KR2k0004_WYG_078-10a>¶
六十三里　西北至羅厥橋一百三十三里　東至¶
茂州二百二十里¶
¶
　　户¶
¶
　　開元户八萬一千一百七十九皇朝管漢税户五¶
十四蕃户税户九百蕃客户五千六百九十四¶
¶
　　風俗¶
¶
　　衣褐羊皮輅婦人多帯金花串以瑟瑟而穿懸珠為飾¶
¶
　　土産¶
¶
<pb:KR2k0004_WYG_078-10b>¶
　　魚虎有舌口如棘能食魚¶
¶
　　保寜縣元三鄉漢以前本徼外羗冉䮾之别種蜀地志¶
劉禪時蜀將姜維馬忠督將軍張嶷北討汶山叛羗即¶
此地今州城即姜維故壘也隋開皇四年討叛羗於其¶
地置薛城戍大業十三年没於羗唐武徳七年白狗羗¶
莤鄧賢佐内附乃於姜維壘置維州領金川定亷二縣¶
貞觀元年賢佐叛罷郡縣三年小左封生羗莤董屈占¶
等舉族表請置吏因復置維州及二縣薛城在州治西¶
<pb:KR2k0004_WYG_078-11a>¶
南二百歩偽蜀永平二年改為保寜縣　姜維山姜維¶
昔日屯軍於此山　定亷山在縣東十里定亷水鹽溪¶
皆出其陽　鹽溪村貞觀中置塩溪縣尋廢此村有塩¶
溪民得採漉¶
¶
　　通化縣西三十里舊三鄉今一鄉本唐咸亨二年刺史¶
董弁招慰生羗置小封縣在西蕃通鶴軍垂拱二年城¶
為北蕃所没今置在威戎軍西去州一百三十里見管¶
夷人四十户¶
¶
<pb:KR2k0004_WYG_078-11b>¶
　　塗州唐武徳元年臨塗羗歸附置塗州領臨塗端源漢¶
覽三縣貞觀二年州縣俱省二年又分茂州之端源茂¶
置塗州在長安西南二千六百八十九里¶
¶
　　元領縣三¶
¶
　　端源　臨塗　悉隣　三縣與州同置¶
¶
　　領戸三千三百三十四　口四千二百六十二¶
¶
　　炎州唐貞觀五年生羗歸附置西封州八年改為炎州¶
長安西南三千三百七十六里¶
¶
<pb:KR2k0004_WYG_078-12a>¶
　　元領縣三¶
¶
　　大封　慕仙　義川¶
¶
　　領户五千七百¶
¶
　　徹州唐貞觀五年西羗首領董州貞歸化置長安西南¶
三千四十八里¶
¶
　　領縣三¶
¶
　　文徹　俄耳　文進¶
¶
　　領户三千三百¶
¶
<pb:KR2k0004_WYG_078-12b>¶
　　向州唐貞觀五年生羗歸化置長安西南三千三百八¶
十九里¶
¶
　　領縣二¶
¶
　　具左　向二¶
¶
　　領户一千六百二口三千八百九十八¶
¶
　　冉州本徼外歛才羗地唐貞觀六年置西冉州九年去¶
西字長安西南二千七百三十九里¶
¶
　　領縣四¶
¶
<pb:KR2k0004_WYG_078-13a>¶
　　冉山　磨山　玉溪　金水¶
¶
　　領户一千三百七十¶
¶
　　穹州唐貞觀五年生羗歸附置西博州八年改為穹州¶
長安西南三千二百六十九里¶
¶
　　領縣五¶
¶
　　小川　𦙍當　璧川　當博　恭耳¶
¶
　　領户三千四百三十六¶
¶
　　作州唐貞觀七年白狗羗降附置西恭州八年改為笮¶
<pb:KR2k0004_WYG_078-13b>¶
州長安西南二千九百四十五里¶
¶
　　領縣三¶
¶
　　遂都　勸亭　北思¶
¶
　　戸口無¶
¶
　　右九州皆屬茂州都督永徽後又析為三十一州¶
今不録其餘¶
¶
¶
　　太平寰宇記卷七十八¶
¶
