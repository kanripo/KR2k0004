# -*- mode: mandoku-view -*-
#+TITLE: 太平寰宇記
#+DATE: 2019-03-29 20:51:36.549013
#+PROPERTY: ID KR2k0004
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 101
<pb:KR2k0004_WYG_101-1a>¶
　　欽定四庫全書¶
¶
　　太平寰宇記卷一百一¶
¶
　　宋　樂史　撰¶
¶
　　江南東道十三¶
¶
　　建州¶
¶
　　建州建安郡今理建安縣古閩越之地昔禹孫少康庶¶
子無餘受封於會稽世為越侯有裔孫勾踐與吳爭王¶
後敗夫差遂併吳國按福州圖云勾踐六代孫為楚所¶
<pb:KR2k0004_WYG_101-1b>¶
併其後有無諸以其境南泉山之地因而都之稱閩越¶
王其弟餘善至孫揺又以東海隅之地稱閩越王俱是¶
會稽之域遂有三越之稱秦併天下屬越中都楚漢之¶
際越王無諸帥越人佐漢滅楚無諸自立號閩越王居¶
其地餘善殺王郢又自立漢因以揺為王以奉祭祀尋¶
為漢兵所伐揺懼以衆歸漢因分其地為會稽郡治縣¶
之北鄉後漢建武中又為東侯官縣建安初分東侯官¶
之地為建安并南平漢興三縣吳永安三年割會稽南¶
<pb:KR2k0004_WYG_101-2a>¶
部以建安將樂邵武建吳興延平東安侯官等九縣為¶
建安郡晉廢郡以舊屬邑𨽻晉安郡今福州也東晉郡¶
又立之按郡圖云漢立郡於東溪南覆船山下宋元嘉¶
元年徙于溪北黄花山西梁承聖三年封蕭基為常樂¶
侯扵此梁末地池被盜陵夷其後謝竭為太守于西溪¶
之右編木栅為理所陳太康四年郡守駱文廣復治于¶
覆船山下禎明元年又移于今所隋開皇十年郡廢為¶
鎮唐武徳四年置建州領建安唐興建陽沙將樂邵武¶
<pb:KR2k0004_WYG_101-2b>¶
等縣天寳元年改為建安郡乾元元年復為建州皇朝¶
為建寧軍節度¶
¶
　　元領縣八　今領縣五¶
¶
　　建安　浦城　建陽　松溪　崇陽安場(新置¶
二縣)¶
¶
　　三縣割出¶
¶
　　邵武(建軍)將樂　沙(二縣入劍州)¶
¶
　　州境¶
¶
<pb:KR2k0004_WYG_101-3a>¶
　　東西(闕)　　　　　南北(闕)¶
¶
　　四至八到¶
¶
　　西北至東京二千九百三十里　西北至西京三千¶
八百三十五里　西北至長安四千六百九十五里¶
　東至處州九百七十六里貞元畧云九百里　南¶
至福州七百二十里貞元畧云七百里　西北至撫¶
州八百三十里　西北至信州五百四十里　北至¶
衢州一千一百里貞元畧云七百里東南至福州¶
<pb:KR2k0004_WYG_101-3b>¶
七百二十里　西南至汀州二千四百里貞元畧云¶
一千五百里　西北至饒州二千三百里　東北至¶
衢州一千一百里¶
¶
　　户¶
¶
　　唐開元戸二萬二千七百七十皇朝户主四萬六¶
千六百三十七客四萬三千八百五十五¶
¶
　　風俗¶
¶
　　同福州¶
¶
<pb:KR2k0004_WYG_101-4a>¶
　　人物¶
¶
　　顧野王仕陳為光祿卿¶
¶
　　土産¶
¶
　　蕉花練¶
¶
　　茶茶經云建州方山之芽及紫笋片大極硬須湯¶
浸之方可碾極治頭疾江東人多味之¶
¶
　　建安縣十三鄉地本孫策於建安初分東侯官之地立¶
此邑即以年號為名屬會稽南部都尉元是閩國吳永¶
<pb:KR2k0004_WYG_101-4b>¶
安三年始立建安郡于此厯代如之唐武徳四年又置¶
郡于此　黄花山郡圖云在郡東元嘉元年徙郡于黄¶
花山西是也　白鶴山在郡東郡圖云晉以望氣者言¶
此山有異氣命土工斷之乃有二白鶴翀天而去因此¶
為名　𡨕聲廟輿地志云吳永安二年空裏聞人聲於¶
此立廟令人平居泰吉五穀豐登年常祈祠有福因而¶
立廟號𡨕聲廟出建安郡記　登髙山續齊諧記云費¶
長房語桓景曰君家當有厄可以九月九日舉家登髙¶
<pb:KR2k0004_WYG_101-5a>¶
飲菊花酒則免之景如其言九日登山暮歸見雞犬鳥¶
鵲皆斷頭而死　棃山在郡東南其山為郡勝概之地¶
　梅君山在郡東南云梅福鍊藥于此山上昇仙因名¶
之　覆船山在郡南其山形如覆船昔太守駱文廣移¶
郡于此山之北　茶山在郡北民多植茶于此山涉冬¶
翠茂俯瞰城郭夢山郡國志云建州夢水有涉虱又¶
云獨蟲一名蜮似龜射人所中之處生瘡　仙人洲建¶
安記云郡西南大溪中昔梅真人上昇墜馬於此洲故¶
<pb:KR2k0004_WYG_101-5b>¶
後名墜馬洲　顧野王宅野王仕陳為光祿卿此郡人¶
其宅今為開元觀　古甌城郡圖云縣東有古甌城漢¶
呉王世子劉駒發兵圍東甌即此也　故府在縣東南¶
三百里即漢時會稽南部都尉理此建安八年置吳永¶
安三年廢　水路栅在縣東二百里陳信武將軍閩州¶
刺史會稽太守侯官矦陳寶應置¶
¶
　　浦城縣西北三百六十五里元十鄉縣本後漢東侯官¶
之北鄉也獻帝末立漢興縣至吳永安三年改為呉興¶
<pb:KR2k0004_WYG_101-6a>¶
縣厯代不改按邑圖云晉尚書陸邁宋尚書郎江淹皆¶
為呉興令按淹自序云吳興地東南嶠外閩越之舊境¶
是也唐武徳四年改為唐興縣天授二年改為武寧縣¶
神龍年間又為唐興縣天寳元年八月改為浦城縣按¶
謝靈運永嘉記云有二浦一曰柘浦水源出於建安呉¶
興縣此浦城俗為越王城臨浦故曰浦城　八面山在¶
縣西北四十里有八面形極秀麗　孤山在縣西北五¶
里蕭子開建安記云孤山在環障之間其地坦平悉是¶
<pb:KR2k0004_WYG_101-6b>¶
溝塍阡陌以此山挺然孤立因名焉梁江淹為呉興令¶
云此地有碧水丹山珍木靈草為邑之勝境　子期山¶
在縣西南二十二里建安記云子期山乃溪畔小石峯¶
也四面岩巒峭拔昔秦漢之間有仙人華子期曾師商¶
山四皓後居此山山名因之　泉山在縣東北六十里¶
記云山頂有泉分為兩派一入處州一入建溪即漢書¶
朱買臣言東越王全保山一人守險千人不得上即此¶
山　太湖山在縣西南一百里記云太湖山一名聖湖¶
<pb:KR2k0004_WYG_101-7a>¶
山湖在山頂昔有採藥者至此湖畔見滿湖芙蓉涉水¶
採之乃石也亦有禽鳥逺如飛翔近視則石　吳山在¶
縣東五里記云山四面秀異人居其側多吳姓漢興有¶
吳氏六千戸别屯大澤即此之民也　大姥山在縣東¶
北七十里記云大姥山即魏夫人山也老子玉真經云¶
魏夫人以羅浮天台大霍洞宫四處為棲真之所此山¶
乃洞宫之鄰也上有大母祠存焉　柘嶺在縣東一百¶
六十里東與處州麗水縣分界處　棃岩在縣西北八¶
<pb:KR2k0004_WYG_101-7b>¶
十里因棃山以名之記云南嶺下道東有鍾離古亭跡¶
尚在今為戍　上原嶺在縣東北九十里道路不通牛¶
馬與處州松陽縣分界　温山在縣西北八十里建安¶
記云此山有泉夏寒冬煖　西岩嶺在縣東北二十九¶
里晉陽敬儒居此呉興陸邁常請之開創居此上岩¶
建溪自北東流入邑界龍背潭在縣西南四十里潭¶
東有巨石數十丈狀如龍形昔有道士于潭中斬龍今¶
水微有血色　九石潭在縣西南四十里以潭峯有九¶
<pb:KR2k0004_WYG_101-8a>¶
石相連因名之¶
¶
　　建陽縣州北一百二十里本建安縣地元(闕)鄉至十¶
年平東校尉賀齊討上饒之城兼置桐鄉置建平縣故¶
呉志云建安十年權使賀齊討上饒建平縣是也晉太¶
康四年改建平為建陽因山之陽為名隋開皇九年廢¶
入建安縣唐武徳四年復為建陽八年又廢垂拱四年¶
又置　武夷山在縣北一百二十八里蕭子開建安記¶
云武夷山髙五百仞崖石悉紅紫二色望之若朝霞有¶
<pb:KR2k0004_WYG_101-8b>¶
石壁峭拔數百仞于烟嵐之中其間有木碓磨簸箕籮¶
箸什物靡不有之顧野王謂之地仙之宅半岩有縣棺¶
數千傳云昔有神人武彞君居此故得名又神異錄云¶
建陽上百餘里有仙人𦵏山亦神仙所居之地郡國志云¶
漢武好祀天下岳瀆此山以祭故曰漢祀山陸鴻漸有¶
記　欄杆山在縣北二百九十里建安記云欄杆山南¶
與武夷山相對半岩有石室可容六十人岩口有木欄¶
杆飛閣棧道逺望石室中隠隱有牀帳案几之屬岩石¶
<pb:KR2k0004_WYG_101-9a>¶
閒悉生石柏懸棺仙葬多𩔖武夷云是仙人葬骨　建¶
溪在縣東一百步源從武夷山下西北來縣界也¶
松溪縣西三百四十里元三鄉本建安縣地舊為閩越¶
之界戍兵所屯號松溪鎮焉偽唐保大中得閩地因為¶
縣取舊鎮為名其界松溪源自處州龍泉縣東北流入¶
自縣正西合于建安縣界　松溪縣西三十里即建安¶
縣界¶
¶
　　崇安縣二百四十里無鄉管三里本建陽縣東北三里¶
<pb:KR2k0004_WYG_101-9b>¶
偽唐保大九年割為場¶
¶
　　邵武軍¶
¶
　　邵武軍理邵武縣本建州邵武縣地皇朝太平興國五¶
年以戸口繁會路當要衝于縣置邵武軍從轉運司之¶
奏請也仍析邵武之二鄉為光澤縣并割建州之歸化¶
建寧二縣來屬¶
¶
　　今領縣四¶
¶
　　邵武　光澤　歸化　建寧¶
¶
<pb:KR2k0004_WYG_101-10a>¶
　　軍境¶
¶
　　東西二百三十里　南北二百六十五里¶
¶
　　四至八到¶
¶
　　新置軍未有至二京里數　東至建州三百六十里¶
　西至建昌軍水路六百九里　南至將樂縣一百¶
三十五里至汀州六百四十里　北至信州五百六¶
十里　東南至將樂縣三百七十五里　西南至將¶
樂縣三百六十一里　西北至信州弋陽縣三百七¶
<pb:KR2k0004_WYG_101-10b>¶
十五里　東北至建陽縣水路七百二十四里¶
¶
　　戸¶
¶
　　舊載建州籍皇朝戸主三萬四千三百九十一客一¶
萬三千四百九十¶
¶
　　風俗¶
¶
　　土産¶
¶
　　與建州同¶
¶
　　邵武縣舊六鄉今四鄉本後漢東侯官之北鄉也建¶
<pb:KR2k0004_WYG_101-11a>¶
元年孫策稱㑹稽宋置南平縣吳景帝三年改為邵武¶
縣晉太康三年改為邵武縣太寧元年又改為邵陽縣¶
宋永初元年復為邵武郡屬建州隋開皇十八年廢郡¶
縣𨽻撫州唐武徳四年復立州又𨽻建州晉天福初改¶
為昭武縣漢初復舊　麀溪蕭子開建安記云邵武縣¶
衆山自西北來麀溪源出縣西焉　撫州南城界謂之¶
麀溪東流下與蜜溪鳥溪合東南入至萬福亭入縣界¶
　烏君山在縣西一百里髙二千二百丈記云山頂有¶
<pb:KR2k0004_WYG_101-11b>¶
二石一髙十丈一髙八丈形皆蒼黑鬭葉分披狀如雙¶
蔓謂之雙石又秦漢之代有徐神山者于此山遇神仙¶
妃偶多假烏皮為羽飛走上下故山因名之今有烏君¶
石存焉　烏嶺山在縣西北三百里烏嶺極峻不通牛¶
馬以其與君山連接因此為名魏王秦坤元錄云邵武¶
有庸嶺一名烏頭嶺北隰中有蛇長七八丈為患都尉¶
長吏多致死者巫言啖童女其都尉令長遂估賃人家¶
婢子養之八月祭送蛇穴已九女矣將樂縣李誕有六¶
<pb:KR2k0004_WYG_101-12a>¶
女無男小女名奇及受雇應之貴買好劍仍作數品米¶
食用蜜灌之持至穴口&KR0620;夜出目如三尺鏡奇放犬咋¶
&KR0620;奇從后以劍斫之&KR0620;出至庭而死　飛猿嶺在縣西¶
一百七十里髙一千二百丈建安記云飛猿嶺喬木造¶
天猱猿之所飛走故曰飛猿今為鎮與梅州南豐縣分¶
界處　止馬亭在縣西一百六十里洪氏建安記云止¶
馬亭當飛猿嶺口馬登之降于此止息故名　長樂村¶
建安記長樂村後漢時此川民居殷富地土廣闊孫策¶
<pb:KR2k0004_WYG_101-12b>¶
欲檢其江左時鄰郡亡逃或為公私苛亂悉投于此因¶
是有長樂將檢二村之名　廢烏坂城在縣東南二里¶
建安記云昔越王拒漢其城六此城一也¶
¶
　　光澤縣西八十里本邵武縣地皇朝太平興國六年割¶
邵武之光澤鸞風二鄉于縣之西八十里地名財演立¶
光澤縣以鄉為名¶
¶
　　歸化縣南二百里二鄉本將樂縣地古之金城場唐末¶
于此立歸化鎮後以去郡遥逺民難輸納戸口稍滋偽¶
<pb:KR2k0004_WYG_101-13a>¶
唐保大三年立為場至顯徳五年改為縣屬建州其去¶
撫州南豐三百里去建州六百里皇朝太平興國五年¶
割屬軍¶
¶
　　建寧縣西三百四十里元六鄉本將樂縣地晉綏城縣¶
莫傜之民居焉唐武徳中併入邵武垂拱年中割入將¶
樂乾元二年寧海軍使董玠奏置　黄連鎮乾符五年¶
為義寧軍復廢尋為永寧鎮偽唐升為場至建隆二年¶
偽唐升為縣屬建州皇朝太平興國六年併永安場入¶
<pb:KR2k0004_WYG_101-13b>¶
縣割𨽻于本軍¶
¶
　　龍焙監¶
¶
　　龍焙監建州建安縣南鄉秦溪里地以本州地出銀鑛¶
皇朝開寳八年置場收銅銀至太平興國三年外為龍¶
焙監凡管七場¶
¶
　　四至¶
¶
　　東去福州古田縣四十里　南至南劍州劍浦縣積¶
善里界四十里　西去南劍州劍浦縣界杉口務三十¶
<pb:KR2k0004_WYG_101-14a>¶
里　北至建州一百五十里¶
¶
　　所出礦石¶
¶
　　白礦　黄礁礦　黑牙礦　松礦　黑牙礁礦　光¶
牙礦　土卯白礦　桐梅礁礦　紅礁夾生白礦¶
赤生銅礦　水&KR1619;礦　馬肝礁礦¶
¶
　　永興場監西北三百里在建安府髙陽里　永樂場¶
監北二百里在建安縣安樂里　黄沙場監北十里¶
在建安縣南鄉秦溪里　褶紙場監西北二十里在¶
<pb:KR2k0004_WYG_101-14b>¶
建安縣秦溪里　大梃場監北七十里在建安縣秦¶
溪里　東平場監東北三百五十里在建安縣東平¶
里　杉溪場監東北三百里在建安縣杉溪里¶
¶
¶
¶
¶
¶
　　太平寰宇記卷一百一¶
¶
