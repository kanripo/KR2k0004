# -*- mode: mandoku-view -*-
#+TITLE: 太平寰宇記
#+DATE: 2019-03-29 20:51:38.764466
#+PROPERTY: ID KR2k0004
#+PROPERTY: BASEEDITION WYG
#+PROPERTY: WITNESS master    
#+PROPERTY: JUAN 169
<pb:KR2k0004_WYG_169-1a>¶
　　欽定四庫全書¶
¶
　　太平寰宇記卷一百六十九¶
¶
　　宋　樂史　撰¶
¶
　　嶺南道十三¶
¶
　　太平軍¶
¶
　　太平軍理海門本亷州皇朝開寳五年自舊州理移西¶
南四十里地名長沙置州并封山蔡龍大亷三縣為合¶
浦一縣仍廢常樂州以博電零緑鹽場三縣并為石康¶
<pb:KR2k0004_WYG_169-1b>¶
一縣來屬至太平興國八年廢亷州移就海門三十里¶
建太平軍其亷州并入石康一縣¶
¶
　　廢常樂州元領縣四¶
¶
　　石康¶
¶
　　三縣廢¶
¶
　　博電　　零緑　　鹽場¶
¶
　　廢亷州元領縣四¶
¶
　　合浦　　封山　　蔡龍　　大亷¶
¶
<pb:KR2k0004_WYG_169-2a>¶
　　已上四縣並廢入石康¶
¶
　　軍境¶
¶
　　東西三百五十里　南北四十里¶
¶
　　四至八到¶
¶
　　新置軍未有至京里數　東至蓬彭與白州分界三¶
百四十里　南至白沙枕大海一十五里　西過水¶
至大灣隔海　與欽州分界五十里　北至容州水¶
與欽州分界二十五里　東南至寧海珠池極海岸¶
<pb:KR2k0004_WYG_169-2b>¶
與瓊州相對處四十里　東至鬱林州界三百四十¶
里　西南至鹿井與欽州烏土鎮接界　西北至射烏¶
嶺與欽州分界二十里¶
¶
　　户¶
¶
　　廢亷州唐開元户三千一十三皇朝丁四千七百十¶
二　本州供丁不供户¶
¶
　　風俗¶
¶
　　夷人號越㐌多採珠及甲香為業親戚晏會即以匏¶
<pb:KR2k0004_WYG_169-3a>¶
笙銅鼓為樂¶
¶
　　土産¶
¶
　　珠蚌¶
¶
　　石亷縣二鄉本屬常州　廢亷州在軍北四十里本秦¶
象郡地漢為合浦郡元鼎六年置九郡即其一也后漢¶
因之吳改名珠官晉又為合浦郡宋因之兼置臨瘴郡¶
以界内瘴江為名及越州領郡三理于此時西江都督¶
䕶陳伯紹請置州遂以為刺史始立州鎮穿山為城門¶
<pb:KR2k0004_WYG_169-3b>¶
威服蠻獠按郡國志云伯紹平夷至合浦見三青牛圍¶
之不獲即於其處置城俗號青牛城齊因之隋焬帝初¶
改為六州尋廢州又置合浦郡唐武德五年置越州又¶
合浦安昌髙城大亷大都五縣貞觀六年置珠池縣其¶
年割東羅蔡龍二縣來屬十二年廢安昌珠池二縣入¶
合浦廢髙城入蔡龍天寶元年改為合浦郡乾元元年¶
復為亷州　廢合浦郡縣在舊州郭下漢縣屬合浦郡¶
　大海在州西南一百六十里有珠母海郡人採珠之¶
<pb:KR2k0004_WYG_169-4a>¶
所古之合浦也州界有瘴江名為合浦江　廢封山縣¶
在舊州西北一百二十里隋廢唐武德五年置姜州領¶
封山東羅蔡龍三縣貞觀十年廢州以縣入亷州　廢¶
蔡龍縣在舊州北一百五十里唐武德分置　廢大亷¶
縣在舊州東南一百里唐武德五年置已上四縣皆漢¶
合浦縣地並廢入石亷縣　姜山　思鄉水　性山¶
下溪水已上皆廢亷州之山水　陳王祠南中有妖鬼¶
號曰陳王神面黒眼白形容醜陋祈禱有騐人多惡之¶
<pb:KR2k0004_WYG_169-4b>¶
陳霸先刻木作形自敬事之神與之叙族尊為叔父祭¶
胙精潔動静與神俱毎有施為多就擲珓不得好卦即¶
云王珓不許頗以感人其旁有墓及受梁禪尊神為帝¶
　糟頭山尉佗駐軍處人舂穀積糟成山山若鳴則風¶
飈立至　殯山即宋陳伯紹殯妻處　蘇磨嶠南越志¶
云寧浦郡東南有蘇磨嶠　麻嶺屈璆道里記¶
云沙麻嶺在寧浦郡南即嶺之北垠也　合浦水一¶
名馬渡昔有野馬渡此因名之　銅舟湖馬援鑄銅船¶
<pb:KR2k0004_WYG_169-5a>¶
五隻一留北湖中四隻將過海征林邑　珠母海大海¶
在縣西南一百六十里珠母之海去縣八十里揺珠之¶
所即合浦也凡珠璫出於蚌蚌母廣數寸長尺餘后漢¶
孟常㑹稽上虞人為合浦守先時守宰多貪珠遂徙向¶
交趾界常到革易前弊珠復還稱為神明桓帝徴還吏¶
人攀車請留常入船夜遁圍州交州記云合浦十八里¶
有圍州周圍一百里其地産珠¶
¶
　　雷州海康郡今理海康縣秦象郡漢合浦郡之徐聞縣¶
<pb:KR2k0004_WYG_169-5b>¶
地梁分置今州大同末以合肥為合州以此為南合州¶
隋平陳又為合州煬帝初州廢以縣屬合浦郡唐武德¶
四年蕭銑置南合州領海康隋康鉄杷椹川四縣貞觀¶
元年改為東合州二年改隋康為徐聞縣八年改東合¶
州為雷州天寶元年改為海康郡乾元元年復為雷州¶
按投荒録云雷之南濵大海郡葢以多雷為名以其雷¶
聲近在簷宇之上雷州之北髙州之南數郡亦多雷聲¶
似在尋常之外雷之俗候雷時具酒餚奠焉法甚嚴謹¶
<pb:KR2k0004_WYG_169-6a>¶
有以彘肉雜至食者霹靂即至¶
¶
　　元領縣三　　今一¶
¶
　　海康¶
¶
　　二縣廢¶
¶
　　遂溪　　徐聞¶
¶
　　州境¶
¶
　　東西一百八十里　南北二百六十五里¶
¶
　　四至八到¶
¶
<pb:KR2k0004_WYG_169-6b>¶
　　北至東京五千一百里　北至西京五千九百三十¶
一里　西至長安五千八百三十五里　北至羅州¶
二百四十里　東至海岸二十里渡小海抵化州界¶
地名□州泛海通恩等州并淮浙福建等進　南至¶
海一百三十里逓(闕)場瓊州對岸又云渡小海至崖¶
州四百二十里西至海六十里圍州通連安南諸蕃¶
路東北二十五里至化州里吳川縣八江上水至化¶
州五程至廣州二千里東南一百四十里至海泛海¶
<pb:KR2k0004_WYG_169-7a>¶
入瓊西北至羅州零緑縣界一百六十里　西南一¶
百三十里泛海至儋州岸不尅里限交趾路嶺表録¶
云交趾迴人多捨舟取雷州陸岸而歸不憚辛苦葢¶
避海鰌之患也¶
¶
　　户¶
¶
　　唐開元户四千七百皇朝户主一百一客五蜑户二¶
¶
　　風俗¶
¶
　　地濵大海人雜夷獠多居欄以避時疫¶
¶
<pb:KR2k0004_WYG_169-7b>¶
　　土産¶
¶
　　州在海島上地多沙鹵禾粟春種秋收多被海雀所¶
損相承冬耕夏收號芥禾少穀粒又云再熟稻五月¶
十一月再熟徐聞縣諺語欲抜貧詣徐聞不宜蠶桑¶
惟績葛種紵為衣　出烏藥　髙良薑　益智子¶
海桐皮¶
¶
　　海康縣五鄉秦象郡漢徐聞縣地屬合浦郡梁分置南¶
合州隋廢州置海康縣朱梁開平三年曽移州于驚雷¶
<pb:KR2k0004_WYG_169-8a>¶
江源至劉氏偽命日却歸海康　廢遂溪縣在州北九¶
十里舊齊鐡杷椹川二縣后廢改為遂溪縣皇朝開寳¶
元年并為新福縣　廢徐聞縣在州南二百四十里漢¶
縣名隋康縣唐貞觀二年改為徐聞縣漢志云自合浦¶
徐浦南入海畧以為儋耳珠崖郡即此縣皇朝開寶五¶
年并為時邑鄉已上二縣并入海康縣　烏蛇山在縣¶
北百里出烏藥俚人呼藥為蛇　珠母海出珠之所¶
螺岡在縣北八十里　驚雷山在縣南八里雷震破成¶
<pb:KR2k0004_WYG_169-8b>¶
水　鐡杷溪溪有石似鐵杷　三鵶水從舊羅州南海¶
于西海水南屬雷州　雷公廟在州西南七里咸通十¶
二年置竈山山上有炭坑又有木棉樹一實得綿數¶
兩冬夏花而無實　思靈島在海中有木頭葉如栁花¶
如金荳一斗種數年收淮南子云荳之美者有木荳是¶
此也又山海經云崑崙之墟上有木禾此𩔖也¶
¶
　　儋州昌化郡今理宜倫縣州居南海之中漢元鼎六年¶
定越地置儋耳郡以其人鏤離其耳為名唐武德五年¶
<pb:KR2k0004_WYG_169-9a>¶
置儋州嶺義倫昌化感恩富羅四縣貞觀元年分昌化¶
置普安縣尋廢天寶元年改為昌化郡乾元元年復為¶
儋州¶
¶
　　元領縣五　　今四¶
¶
　　宜倫　昌化　感恩　洛場¶
¶
　　一縣廢¶
¶
　　宜羅¶
¶
　　州境¶
¶
<pb:KR2k0004_WYG_169-9b>¶
　　東西六百六十里　南北三百六十五里¶
¶
　　四至八到¶
¶
　　西北至東京七千九百六十八里　西北至西京八¶
千五百四十七里　東至瓊州樂㑹縣界射狼山三¶
百二十里　西至舊振州延德縣界白沙三百四十¶
七里　南至舊州界馬鞍嶺三百四十里　北至大¶
海二十五里　西南至大海四十五里　東北至舊¶
崖州澄邁縣界合橋三百七十里　西南至大海八¶
<pb:KR2k0004_WYG_169-10a>¶
十五里　又東北至廣州二千三百七十里若從海¶
乘船使便風至廣州七日七夜如無便風即不可¶
¶
　　户¶
¶
　　唐開元戸三千三百皇朝管丁户六百八十五不言¶
¶
　　户¶
¶
　　風俗¶
¶
　　山海經曰儋耳即離耳也皆鏤其頰皮上連耳斥狀¶
似鷄腸下垂在海渚不食五穀食蚌及鱉而已俗呼¶
<pb:KR2k0004_WYG_169-10b>¶
山嶺為黎人居其間號曰生黎殺行人取齒牙貫之¶
于項以衒驍勇有刀未嘗離手弓以竹為弦績木皮¶
為布尚文身豪富文多貧賤文少但看文字多少以¶
别貧賤觀禽獸之産識春秋之氣占藷芋之熟紀天¶
文之嵗¶
¶
　　土産¶
¶
　　醖酒不用麯蘖有木曰嚴樹取其皮葉擣後清水浸¶
之粳釀之和數日成酒香甚能醉人又有石榴亦取¶
<pb:KR2k0004_WYG_169-11a>¶
花葉和醖釀之數日成酒　髙良薑　白藤花　煎¶
沉香出深洞　蘇木出黎洞　苔塘香　相思子¶
貢金¶
¶
　　宜倫縣二鄉漢儋耳縣隋為義倫縣州所理因義倫水¶
為縣名皇朝改為宜倫縣¶
¶
　　昌化縣西一百八十里二鄉漢置來縣隋為昌化縣¶
感恩縣東至州二百二十五里二鄉漢九龍縣地隋為¶
感恩縣取感恩水為名¶
¶
<pb:KR2k0004_WYG_169-11b>¶
　　洛陽縣新置元縣在黎洞心因黎賊作亂今移入州城¶
下¶
¶
　　廢富羅縣東北一百二十里一鄉漢儋耳縣隋為毗善¶
縣唐武德五年改為富羅縣此縣名是林黎夷人舊廢¶
　毗邪山山頂上有虫似伏虫俚人以䖝為毗邪也¶
温湯在感恩縣北七十里夏即清冷冬即沸熱有患瘋¶
疥瘴氣者浴之皆愈　浴泊石神在昌化縣西北二十¶
里石形似人帽其首面南側有橘柑甘香之果或携去¶
<pb:KR2k0004_WYG_169-12a>¶
即黒霧暴風駭人池中有魚亦然土人往往禱祈　明¶
山山有二石如人形故老傳云有兄弟向海捕魚因化¶
為石號為兄弟石　滔沿井與淪水通有人以竹木置¶
井中於淪水得俚人呼竹滔沿因之為名　魚鱗州¶
龍吟泉　黎吟泉　黎母山　黎粉山　感恩水已上¶
皆郡邑之山水也¶
¶
　　瓊州瓊山郡今理瓊山縣本隋珠崖郡之瓊山縣唐貞¶
觀五年置瓊州領瓊山萬安二縣其年又割崖州之臨¶
<pb:KR2k0004_WYG_169-12b>¶
機來屬十三年廢瓊州以瓊山屬崖州尋復置瓊州領¶
瓊州容璚曽口樂㑹顔羅五縣天寳元年改為瓊山郡¶
乾元元年復為瓊州貞觀五年十月嶺南節度使李復¶
奏曰瓊州本𨽻廣府管内乾封元年山洞草賊反叛遂¶
滋淪陷至今一百餘年臣令判官姜孟京崖州刺史張¶
少逸併力討賊已收復舊城且令降人權立城柵竊以¶
璚州空壓賊洞請升于下都督府加瓊崖振儋萬安五州¶
詔招討遊奕使其崖州都督請停從之皇朝開寳四年¶
<pb:KR2k0004_WYG_169-13a>¶
平南越割崖州之地屬瓊州¶
¶
　　瓊州元領縣五　　今三¶
¶
　　瓊山　臨髙　樂㑹¶
¶
　　二縣廢¶
¶
　　顔羅　　容瓊¶
¶
　　舊崖州元領縣三¶
¶
　　含城　澄遇　文昌　　已上三縣並屬瓊州¶
¶
　　州境¶
¶
<pb:KR2k0004_WYG_169-13b>¶
　　東西(闕)　　南北(闕)¶
¶
　　四至八到¶
¶
　　北至東京水陸七千五十里　北至西京水陸七千¶
四百三十里　西至長安水陸八千五十里　東至¶
文昌縣極大海一百二十里　西至儋州五百里¶
東至萬安州五百里　北十五里極大海泛大船使¶
西風㠶三日三夜到地名崖門從崖門山入小江一¶
日至新㑹縣從新㑹縣入或便風十日到廣州路經¶
<pb:KR2k0004_WYG_169-14a>¶
黎岡州皆海之險路約風水為程如無西南風無由¶
渡海却迴舡本州石鑊水口駐泊處次年中夏西南¶
風至方可行船　西南至大海一百七十一里　西¶
北至舊崖州二百六十里　西南至舊振州四百五¶
十里¶
¶
　　户¶
¶
　　瓊州唐管户六百四十九¶
¶
　　瓊州唐管戸六千六百四十六皇朝兩州共管户三¶
<pb:KR2k0004_WYG_169-14b>¶
千五百一十五丁户部牃不言户只言丁　又别管¶
蕃蜑二坊户在符江口東岸不耕田以捕魚為業官¶
司差為水上駕船¶
¶
　　風俗¶
¶
　　有夷人無城郭殊異居非譯語難辨其言不知禮法¶
須以威服號曰生黎巢居洞深績木皮為衣以木棉¶
為毯性好酒每醖釀用木皮草葉代麯蘖熟以竹筒¶
吸之打鼔吹笙以為樂男人則髽髪首揷梳帶人齒¶
<pb:KR2k0004_WYG_169-15a>¶
為纓飾好弓矢削竹為箭鏃鋭而無羽女人文領穿¶
耳垂環病無藥餌但烹羊犬祀神而已¶
¶
　　土産¶
¶
　　瓊州出剪沈黄熟等香　蘇木　蜜蠟　吉具布¶
白藤　髙凉薑　益智子　乾梔皮　舊崖州出紫¶
具葉　真珠　碁子　金華有花綵者貢金　又瓊¶
崖州有酒樹似安石榴其著花甕中即成美酒醉人¶
¶
　　瓊山縣舊一鄉今三鄉即所治唐貞元七年省容瓊縣¶
<pb:KR2k0004_WYG_169-15b>¶
併入¶
¶
　　臨髙縣舊二鄉今三鄉州東八十里本崖州平昌縣唐¶
開元元年改為臨髙縣貞元七年割復瓊州¶
¶
　　樂㑹縣舊一鄉今二鄉唐貞觀元年先置璚州至顯慶¶
五年方置此縣　廢顔羅縣　廢容瓊縣已上二縣並¶
唐時廢按貞觀七年合容瓊入璚山為一縣又割崖州¶
臨髙縣以填闕其臨髙在郡正東八十里梁載言十道¶
志有顔羅縣無曽縣今二縣俱廢　瓊山　隂陽山¶
<pb:KR2k0004_WYG_169-16a>¶
連延水　龍眼水已上郡内之山水　容瓊洞夷人居¶
之¶
¶
　　含城縣舊崖州郭下縣舊三鄉漢潭都縣地隋舊縣其¶
崖儋振瓊萬安五州都在海中州之上方千里四面抵¶
海北渡海洋㠶一日一夜至雷州¶
¶
　　澄邁縣在舊崖州西九十里舊四鄉今三鄉漢苟中縣¶
地隋置澄邁縣以界内邁山為名¶
¶
　　文昌縣在舊州東南一百四十里元十二鄉今二鄉漢¶
<pb:KR2k0004_WYG_169-16b>¶
紫貝縣地隋改為平昌縣唐貞觀元年改為文昌縣取¶
偃武修文之意已上三縣舊崖州割到　牀栅山　紫¶
貝山元屬紫貝縣　玉陽山　鄭彦瓊山在古玳瑁縣¶
已上含城等三縣今屬瓊州山水隨之　廢舊崖州在¶
瓊州東北二百六十里本珠崖郡理(闕)城縣南裔蠻夷¶
之地州居南海之中漢武帝元鼎六年平吕嘉開南海¶
置珠崖儋耳二郡崖岸之邉出真珠故曰珠崖其土方¶
千里去雷州徐聞縣隔一小海相望見珠春秋便風一¶
<pb:KR2k0004_WYG_169-17a>¶
日早過漢時郡縣吏卒多侵陵之故率數嵗一反昭帝¶
省儋耳并珠崖元帝用賈捐之言乃棄之唐武德四年¶
平蕭銑置崖州領舍城平昌澄邁顔羅臨機五縣貞觀¶
元年置都督府督崖儋振三州其年顔羅改為顔城平¶
昌為文昌三年割崖州屬廣府五年又置瓊州十三年¶
廢瓊州以臨機容瓊萬安三縣來屬天寳元年改為珠¶
崖郡乾元元年復為崖州在廣府東南皇朝開寳三年¶
平南越却廢崖州之城入璚州其俗以土為金器用瓢¶
<pb:KR2k0004_WYG_169-17b>¶
匏無水人飲木汁謂之木飲州無馬與虎有牛羊鷄犬¶
振州本振州也即今隋臨振郡又曰延德郡唐武德五¶
年置振州天寳元年改為臨振郡乾元元年復為振州¶
理寧振逺縣土地與崖郡同皇朝開寳六年割舊崖之¶
地𨽻瓊州却改振州為崖州¶
¶
　　元領縣五¶
¶
　　寧逺　延德　志陽　臨機　落屯¶
¶
　　州境¶
¶
<pb:KR2k0004_WYG_169-18a>¶
　　東西(闕)　　　　　　南北(闕)¶
¶
　　四至八到¶
¶
　　北至東京七千六百八十五里　北至西京七千七¶
百九十七里　北至長安八千六百六里　東至璚¶
州四百五十里　西南至大海一十五里　南至大¶
海二十七里　西至儋州四百二十里　東至萬安¶
州安陵縣一百六十里¶
¶
　　户¶
¶
<pb:KR2k0004_WYG_169-18b>¶
　　唐開元户八百一十九皇朝管户主三百四十客一¶
十二¶
¶
　　風俗與瓊州同¶
¶
　　土産¶
¶
　　貢金¶
¶
　　寧逺縣二鄉漢臨振縣地隋置州所理¶
¶
　　延德縣西四十二里二鄉漢臨振縣地唐貞觀三年分¶
延德縣置¶
¶
<pb:KR2k0004_WYG_169-19a>¶
　　臨機縣東南八十里二鄉漢臨振縣地隋置¶
¶
　　落屯縣東北二百里二鄉　落島山　澄浪牧　落澄¶
山　織島山有黎水　落猿山　鍾延嶺已上皆郡邑之¶
山水¶
¶
　　萬安州萬安郡今理萬安縣土地與珠崖郡同唐龍朔¶
二年分崖州之文昌縣置萬安州開元九年移治所於¶
陵水縣天寳元年改為萬安郡至德二年改為萬全郡¶
乾元元年復為萬安州貞元九年以便百姓移州于萬¶
<pb:KR2k0004_WYG_169-19b>¶
寧縣即今治也¶
¶
　　元領縣四　　今二¶
¶
　　萬寧　陵水¶
¶
　　二縣廢¶
¶
　　富雲　博遼¶
¶
　　州境¶
¶
　　東西三百八十四里　南北二百五十七里¶
¶
　　四至八到¶
¶
<pb:KR2k0004_WYG_169-20a>¶
　　北至東京陸路七千三百里　西北至西京水陸路¶
七千五百里　西北至長安水陸路八千五百里¶
東至海三十里　西北至崖州三百二十里并陸路¶
　南至海四十二里　北至瓊州四百五里¶
¶
　　户¶
¶
　　唐舊户一百二十一皇朝管户二百八十九¶
¶
　　風俗¶
¶
　　女人以五色布為帽以班布為裙似袋也號曰都籠¶
<pb:KR2k0004_WYG_169-20b>¶
以班布為衫方五尺當中心開孔但容頭入名之曰¶
思便¶
¶
　　土産¶
¶
　　金(舊貢)¶
¶
　　萬寧縣舊二鄉今一鄉唐至德二年改為萬全后復舊¶
陸水縣西南二百里今一鄉　廢富雲縣　廢博遼縣¶
唐末廢聲山常有聲如人言也　赤上國在州南渡¶
海便風十四日經籠島即至其國亦海中之一洲　丹¶
<pb:KR2k0004_WYG_169-21a>¶
丹國振州東界舟行十日至¶
¶
¶
¶
¶
¶
¶
¶
<pb:KR2k0004_WYG_169-21b>¶
¶
¶
¶
¶
¶
¶
¶
¶
　　太平寰宇記卷一百六十九¶
¶
