# -*- mode: mandoku-view -*-
#+TITLE: 太平寰宇記
#+DATE: 2019-03-29 20:51:36.980783
#+PROPERTY: ID KR2k0004
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 167
<pb:KR2k0004_WYG_167-1a>¶
　　欽定四庫全書¶
¶
　　太平寰宇記卷一百六十七¶
¶
　　宋　樂史　撰¶
¶
　　嶺南道十一¶
¶
　　容州¶
¶
　　容州普寧郡今理北流縣古越地秦屬象州二漢屬合¶
浦郡宋泰始七年分合浦縣于此立南流郡有陳紹伯¶
僭稱王尋平復為郡厯齊梁陳不改隋廢郡又為合浦¶
<pb:KR2k0004_WYG_167-1b>¶
永平二縣地唐武徳四年平蕭銑于今州東北置銅州¶
領北流豪石巖昌渭龍南流陵城普寧新安八縣貞觀¶
八年改為容州以州西容川為名十一年省新安開元¶
中升為都督府天寶元年改為普寧郡乾元元年復為¶
容州都督府仍舊置防禦經畧招討等使以刺史領之¶
兼𠑽經畧軍使皇朝開寶五年併欣道渭龍二縣入普¶
寧陵城入北流縣仍廢繡禺順三州地並入容州仍改¶
為寧逺縣軍節度¶
¶
<pb:KR2k0004_WYG_167-2a>¶
　　元領縣六　　今三¶
¶
　　北流　普寧　陸川¶
¶
　　三縣廢¶
¶
　　欣道入普寧　渭龍入普寧　陵城入北流¶
¶
　　廢繡州元領縣三¶
¶
　　廢常林　廢阿林　廢羅綉¶
¶
　　已上廢入普寧等縣¶
¶
　　廢禺州元領縣四¶
¶
<pb:KR2k0004_WYG_167-2b>¶
　　廢峩石　廢温水　廢羅辨　廢扶菜¶
¶
　　已上廢入普寧等縣¶
¶
　　廢順州元領縣二¶
¶
　　廢龍豪　廢南河¶
¶
　　已上并入普寧等縣¶
¶
　　州境¶
¶
　　東西(闕)　　南北(闕)¶
¶
　　四至八到¶
¶
<pb:KR2k0004_WYG_167-3a>¶
　　東北至東京五千六十里　東北至西京五千四百¶
八十里　北取藤州路至長安五千九百一十里¶
東至藤州路二百五十九里　西至竇州二百里¶
西至禺州一百八十里　北至龔州二百里　東北¶
至藤州陸路二百一十里水路三百二十里　西南¶
至牢州一百二十里　西北至黨州一百五十里¶
東北至南儀州九十里¶
¶
　　户¶
¶
<pb:KR2k0004_WYG_167-3b>¶
　　容州唐開元户二千　廢綉州唐開元户六百六十¶
一　廢禺州唐開元户五百二十　廢順州唐開元¶
户五百九皇朝户主都管二千九百二十二丁此州¶
供丁不供户¶
¶
　　風俗¶
¶
　　十道志云獠人雜居鼻飲跣足好吹葫蘆笙繋銅鼓¶
習射弓弩無𧖟桑緝蕉葛以為布不習文學呼市為¶
壚五日一集人惟剛悍重死輕生郡國志云此地多¶
<pb:KR2k0004_WYG_167-4a>¶
瘴氣春謂青草瘴秋為黄𦭘瘴瘴江水即馬援云仰¶
視飛鳶跕跕落水中即此地也¶
¶
　　土産¶
¶
　　朱砂　水銀　竹子布　蕉布皮　竹茶茶經云容¶
州黄家洞有竹茶葉如嫩竹土人作飲甚甘美膋¶
石輿地志云南人謂滑石為膋石也土人皆以膋石¶
燒為器用以烹魚鮭亦號為五侯燋石火爛則可兩¶
三熟¶
¶
<pb:KR2k0004_WYG_167-4b>¶
　　北流縣舊六鄉今二鄉州所理漢合浦縣地隋置北¶
流縣在亷州界　鬼門闗在北流縣南三十里有兩¶
石相對其間濶三十步俗號鬼門闗漢伏波将軍馬¶
援討林邑蠻路由于此立碑石龜尚在晉時趨交趾¶
皆由此闗其南尤多瘴癘去者罕得生諺云鬼門闗¶
十人去九不還唐宰相李徳裕貶崖州日經此闗因¶
賦詩云一去一萬里千去千不還崖州在何處生度¶
鬼門闗¶
¶
<pb:KR2k0004_WYG_167-5a>¶
　　普寧縣舊五鄉今三鄉隋置¶
¶
　　陸川縣西南九十里元二鄉按通典作樂竇縣　廢渭¶
龍縣在州東十里唐武徳四年析普寧縣置　廢欣道¶
縣在州東六十里唐置已上二縣皇朝併入普寧　廢¶
龍城縣在西三十八里武徳四年析北流縣置皇朝并¶
入北流　容山其山迥濶無所不容故曰容山　牛山¶
其山有石如牛　崑崙水水中有石似崑崙　銅石山¶
上有銅湖出硃砂水銀　新婦石有石如婦人狀　金¶
<pb:KR2k0004_WYG_167-5b>¶
溪水中常出金　石侯石　羅漢溪皆在邑界　廢繡¶
州本常林郡地隋開皇十年以阿林縣屬尹州大業二¶
年改尹州為欝林唐武徳四年析貴州之鬱平縣置林¶
州領常林阿林皇化歸誠綉羅盧越等縣六年改為繡¶
州貞觀六年省歸誠盧越二縣七年以皇化屬潯州天¶
寶元年改為常林郡乾元元年復為繡州皇朝開寶六¶
年州與縣俱廢入容州其州元有俚獠三種言語不仝¶
偶月為婚不知禮節　廢常林縣本漢阿林縣地唐武¶
<pb:KR2k0004_WYG_167-6a>¶
徳四年置常林郡縣屬林州貞觀六年省歸誠縣入常¶
林縣仍移理廢歸誠縣故城　盧越水亦名靈溪水在¶
邑界　廢阿林縣在廢州東北五十里本漢舊縣元屬¶
鬱林郡　白石山色潔白四面懸絶上有飛泉瀑布下¶
有勾芒木可以為布俚人砍之新條更生取皮績以為¶
布　廢羅綉城在廢州東六十四里唐武徳四年析阿¶
林縣置　石袍山山多竹木葱翠如袍山有肉翅虎下¶
山食人食訖即飛還絶巖　鸖洞山山有野鶴　廢禺¶
<pb:KR2k0004_WYG_167-6b>¶
州本温水郡理峩石縣故越地婺女之分野秦屬象郡¶
地隋合浦郡之定川縣唐武徳四年置南巖州領南昌¶
定川陸川思誠温水巖川六縣治南昌縣貞觀六年移¶
治定川八年改為潘州仍廢思誠縣總章元年改為東¶
峩州移治峩石縣二年改為禺州以番禺地為名其州¶
有三梁烏滸之民天寶元年改為温水郡乾元元年復¶
為禺州皇朝開寶元年州與縣俱廢入容州　廢峩石¶
縣本秦象郡地晉巖昌郡之地邊邑為禺州之所治也¶
<pb:KR2k0004_WYG_167-7a>¶
　廢温水縣唐武徳四年析南昌置　廢羅辯縣在舊¶
州西南一百里本隋高涼郡唐武徳四年置名陸川貞¶
元中改為羅辯縣　扶菜縣在舊州東南八十里唐武¶
徳四年置　石印郡國志云禺州石印似印形石文如¶
篆　金山昔人藏金之處　帽山山形似帽故也　石¶
湖　不邏饒山山多韶石果味如荔枝里人謂之不邏¶
饒　鳴石山郡國志云董奉死人見于鳴石之山山海¶
經云長石之山洪水出焉山多鳴石即此也　三梁故¶
<pb:KR2k0004_WYG_167-7b>¶
縣烏滸所巢俗云三梁烏滸即此地也毒霧恒昏上饒¶
瘴氣　峩石山似石嵯峩故也　象石石似象故也已¶
上皆禺州山水也　廢順州本順義郡在白州北東皇¶
朝開寶五年廢州與縣仍入容州　廢龍豪縣在廢州¶
之郭下　廢南海縣在廢州四十里¶
¶
　　化州陵水郡今理石龍縣古越地秦屬象郡漢合浦郡¶
之高凉縣地隋高凉郡之石龍縣唐武徳五年置羅州¶
六年移羅州于城石于舊所置南石州領石龍陵羅龍¶
<pb:KR2k0004_WYG_167-8a>¶
化羅辯慈㢘羅肥六縣貞觀九年改南石州為辯州省¶
慈㢘羅肥二縣天寶元年改為陸水郡乾元元年復為¶
辯州州在陵羅二水之間皇朝太平興國五年改為化¶
州廢陵羅龍化羅辯三縣但領石龍一縣併割到廢羅¶
州之石城㢘江幹水零緑四縣為呉川一縣入當州與¶
石龍共二縣煎鹽納本州其廢㢘江幹水零緑三縣人¶
户煎鹽輸㢘州¶
¶
　　化州元領縣　　今一¶
¶
<pb:KR2k0004_WYG_167-8b>¶
　　石龍¶
¶
　　三縣廢¶
¶
　　陸羅　龍化　羅辯已上併入石龍¶
¶
　　廢羅州元領縣五　今一¶
¶
　　呉川¶
¶
　　四縣廢¶
¶
　　石城　㢘江　幹水　零緑已上併入呉川¶
¶
　　州境¶
¶
<pb:KR2k0004_WYG_167-9a>¶
　　東西三百一里　南北三百七十九里¶
¶
　　四至八到¶
¶
　　北至東京五千五百九里　北至西京五千九百三¶
十里　西北至長安取恩州路六千四百九十里¶
西至白山三百二十里　南至淡州水灣雷界一百¶
九十五里　東至廣州一千一百四十四里　北至¶
高州茂名縣界一百八十里　東南至□州抵大海¶
二百二十里　西南至廢羅州一百三十里　西北¶
<pb:KR2k0004_WYG_167-9b>¶
至佛子嶺與容州陸川縣分界一百六十里¶
¶
　　户¶
¶
　　化州唐開元户一百四十二　廢羅州唐開元户九¶
十五皇朝都管户六百四十四¶
¶
　　風俗¶
¶
　　夷俗悉是椎髻左袵漢書云荆人鬼話¶
¶
　　土産¶
¶
　　煎鹽　採珠　廢羅州出孔雀　鸚鵡　㢘水呉川¶
<pb:KR2k0004_WYG_167-10a>¶
中多益智子¶
¶
　　石龍縣二鄉今四鄉州所理漢高凉縣地屬合浦郡唐¶
武徳五年屬羅州六年改為辯州　石龍岡在州西南¶
三里上有石高六尺周圍六丈左邊有文似龍形其江¶
即鼎之見者　廢陵羅縣在州北一百二十里漢高凉¶
縣地唐武徳五年置羅州六年改為南石州即此縣也¶
羅水在縣西北源從禺州來南至會陵陵水從禺州扶¶
菜縣界流入會羅水二水相合為羅陵水　廢羅辯縣¶
<pb:KR2k0004_WYG_167-10b>¶
漢高凉縣地唐武徳五年分置　廢龍化縣漢高凉縣¶
地唐武徳五年分置已上三縣皇朝開寶五年廢入石¶
龍縣　韶山　龍化水在羅之邑界¶
¶
　　呉川縣南一百十里今三鄉本漢高凉縣地隋屬羅州¶
皇朝割入化州　呉川在縣西水中有三川石又有孱¶
州在海中　洞雷水在縣東一百七十步無水源隨潮¶
上下　廢羅州在縣西北一百一十里本招義郡理石¶
城縣秦屬象州二漢屬合浦郡宋元嘉三年鎮南將軍¶
<pb:KR2k0004_WYG_167-11a>¶
檀道濟巡撫于陵羅江口築造此城因置羅州如江為¶
名屬高凉郡齊梁陳因之隋平陳郡廢而羅州如故煬¶
帝初州廢其地屬高凉郡唐武徳五年于石龍縣地復¶
置羅州領石龍呉川陵羅龍化羅辯南河石城招義零¶
緑慈㢘羅肥等十一縣六年移羅州于石城縣之舊所¶
置南石州割石龍陵羅龍化羅辯慈㢘羅肥屬南石州¶
天寶元年改招義郡乾元元年復為羅州皇朝太平興¶
國五年州廢　廢石城縣本合浦郡地宋將檀道濟于¶
<pb:KR2k0004_WYG_167-11b>¶
陵羅江口築石城因置羅州屬高凉郡梁陳復置羅州¶
隋廢州入高凉郡唐復置羅州于縣　廢㢘江縣本漢¶
髙凉縣地唐武徳五年析石龍縣置　廢零緑縣在廢¶
羅州西南一百二十里本漢高凉縣地唐武徳五年析¶
置　零烈水在廢縣南三十里源從㢘江流入海　廢¶
幹水縣在廢羅州西七十三里本髙凉縣地按南越志¶
云招義縣昔流人營也義熙元年立縣為后廢唐再置¶
本名招義改為幹水皇朝太平興國五年廢入呉川縣¶
<pb:KR2k0004_WYG_167-12a>¶
　幹水在縣西二百步從㢘州大㢘縣界來合㢘江¶
招義山在廢縣西北二里圖經云昔有譚氏招義于此¶
山聚會以討儋耳因此得名¶
¶
　　白州南昌郡今理博白縣古越地秦畧取陸梁地置象¶
郡今州即此地也漢為合浦縣地唐武徳四年平蕭銑¶
于此置南州領博白郎平周羅龍豪良建寧六縣改為¶
白州貞觀十二年省郎平淳良二縣天寶元年改為南¶
昌郡乾元元年復為白州¶
¶
<pb:KR2k0004_WYG_167-12b>¶
　　元領縣四　　今二¶
¶
　　博白¶
¶
　　三縣廢入博白縣¶
¶
　　建寧　周羅　南昌舊白潘州割到¶
¶
　　州境¶
¶
　　東西二百七十里　南北一百五十里¶
¶
　　四至八到¶
¶
　　東北至東京五千四百里　東至西京五千九百一¶
<pb:KR2k0004_WYG_167-13a>¶
十五里　北至長安六千九百七十五里　東至化¶
州三百里　東至羅州二百二十里　西至太平軍¶
石康縣界一百二十里　東至鬱林州南流縣三十¶
里　東北至順州七十五里　西南至㢘州二百三¶
十里　東南至化州㢘江縣界一百三十里　西北¶
至鬱林州南流界三十里¶
¶
　　戸¶
¶
　　唐開元户二千五百皇朝户主客一千四百九十一¶
¶
<pb:KR2k0004_WYG_167-13b>¶
　　風俗¶
¶
　　俗重卜吉凶取决于鷄脾漢書郊祀志云赴巫鷄卜¶
也建寧縣有三種獠&KR0968;□臺臺人稍𩔖夏人□人婦¶
人偏襜皆露&KR0968;人縵□半股並椎髻與諸獠異焉土産¶
¶
　　真珠¶
¶
　　博白縣舊一鄉今三鄉州所理唐武徳四年析合浦縣¶
地置博白縣以博白江為名　博白山在邑界　廢建¶
<pb:KR2k0004_WYG_167-14a>¶
寧縣在縣西唐武徳四年析合浦縣置貞觀十二年省¶
淳良縣入　廢周羅縣在縣東九十里武徳四年析金¶
寧縣置　周羅山　周羅水皆在縣界　廢南昌縣在¶
縣北九里舊縣在潘州后割來屬　盤龍洞　房山在¶
舊縣界已上三縣皇朝開寶六年併入博白縣　緑珠¶
江嶺表録云白州界又有一𣲖水出自雙角山合容州¶
江呼為緑珠江亦猶歸州有昭君村葢取美人生處為¶
名矣　緑珠井嶺表録云緑珠井在白州雙角山下昔¶
<pb:KR2k0004_WYG_167-14b>¶
梁氏之女有容貌石季倫為交趾採訪使以真珠三斛¶
置之梁氏之居舊井今已塞焉　大荒山山上池中有¶
婢妾魚大如楯兩翼及臍下有三條似練帶長四尺搖¶
動有光　宴王山越王宴處¶
¶
　　欽州寧越郡今理靈山縣本合浦縣地隋寧越郡唐武¶
徳四年平蕭銑改為欽州總管府管一州領欽江安京¶
南賔遵化内亭五縣五年置如和縣其年置玉州南亭¶
州並𨽻欽府以内亭遵化二縣屬亭州貞觀元年罷都¶
<pb:KR2k0004_WYG_167-15a>¶
督府二年廢玉州以安海海平并廢亭州以内亭遵化¶
並來屬十年省海平縣天寶元年改為寧越郡乾元元¶
年復為欽州皇朝開寶六年廢遵化欽江内亭等三縣¶
入靈山縣¶
¶
　　元領縣七　　今二¶
¶
　　靈山　保京¶
¶
　　三縣新廢¶
¶
　　遵化　欽江　内亭¶
¶
<pb:KR2k0004_WYG_167-15b>¶
　　二縣舊廢¶
¶
　　安海　南賔¶
¶
　　州境¶
¶
　　東西(闕)　　　南北(闕)¶
¶
　　四至八到¶
¶
　　北至東京五千四百里　北至西京五千八百二十¶
里　北至長安取横貴象州路六千六百六十里¶
東至廣州三百三十里　西至瀼州五百八十里¶
<pb:KR2k0004_WYG_167-16a>¶
南至大海一百三十里　北至横州三百一十里¶
東北至陸川七百四十里　東南至㢘州七百里¶
東北至貴州四百六十里¶
¶
　　户¶
¶
　　唐開元户二千七百皇朝户主客共二千八百四十¶
七¶
¶
　　風俗¶
¶
　　今鄉村人皆戴白頭巾又别有夷人名高梁人不種¶
<pb:KR2k0004_WYG_167-16b>¶
田入海捕魚為業婚嫁不避同姓用臘月為嵗俚人¶
不解言語交肱椎髻食用手摶水從鼻飲之也又有¶
獠子巢居海曲每嵗一移椎髻鑿齒赤裩短褐專欲¶
喫人得人一頭即得多婦高梁已下送塟皆撻鼓舂¶
堂吹笙箭用藥箭¶
¶
　　土産¶
¶
　　有麵桂二山出餘甘子一名菴羅果舊供¶
¶
　　靈山縣舊二鄉漢合浦縣地舊在州北六十六里今為¶
<pb:KR2k0004_WYG_167-17a>¶
州所理¶
¶
　　保京縣西南七十里舊二鄉漢合浦縣地隋至安京縣¶
唐至徳二年改為保京縣　羅浮山在安京縣北十里¶
俗云形勢似循州博羅浮山因以為名　武郎江經邑¶
界　廢欽江縣舊有州所理漢合浦縣地宋分置宋夀¶
郡及宋夀縣隋改為欽州仍改宋夀為欽江　欽江水¶
出來田山自内亭縣東北自遵化流入　廢遵化縣隋¶
縣屬南亭州唐貞觀元年屬縣廢　武牙山在邑界¶
<pb:KR2k0004_WYG_167-17b>¶
廢内亭縣隋縣因水為名唐武德五年于縣置南亭州¶
貞觀元年州廢來屬　靈伏山在邑界已上三縣廢廢¶
入靈山縣　廢安海縣漢驘僂縣地　廢南賓縣漢合¶
浦縣地已上二縣唐時廢¶
¶
　　瀼州唐貞元時廢臨潭郡今理臨江縣隋大將軍劉方¶
始開此路置鎮守尋廢不通貞觀十二年清平公李𢎞¶
節遣欽州首領甯師宋尋劉方故遣行達交趾開拓¶
夷獠置瀼州州在鬱林之西南交趾之東北界有瀼¶
<pb:KR2k0004_WYG_167-18a>¶
水以為名天寶元年改為臨潭郡乾元元年復為瀼州¶
¶
　　元領縣四¶
¶
　　臨江　波零　鵠山　𢎞逺已上與州同置¶
¶
　　四至八到¶
¶
　　東至欽州六百三十里　北至容州二百八十里¶
¶
　　户¶
¶
　　一千六百六十六¶
¶
　　古州唐貞元時廢樂古郡今理樂古縣土地與瀼州仝¶
<pb:KR2k0004_WYG_167-18b>¶
置天寶元年改為樂古郡乾元元年復為古州¶
¶
　　元領縣三¶
¶
　　樂古　古書　樂興¶
¶
　　户¶
¶
　　二百六十五¶
¶
　　樂古縣本臬預縣寶應元年改為樂古縣州所治古書¶
樂興此二縣與州同置¶
¶
　　已上二州元屬容州都督¶
<pb:KR2k0004_WYG_167-19a>¶
¶
¶
¶
¶
¶
¶
¶
¶
<pb:KR2k0004_WYG_167-19b>¶
¶
¶
¶
¶
¶
¶
¶
¶
　　太平寰宇記卷一百六十七¶
¶
