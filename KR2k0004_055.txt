# -*- mode: mandoku-view -*-
#+TITLE: 太平寰宇記
#+DATE: 2019-03-29 20:51:37.849990
#+PROPERTY: ID KR2k0004
#+PROPERTY: BASEEDITION WYG
#+PROPERTY: WITNESS master    
#+PROPERTY: JUAN 55
<pb:KR2k0004_WYG_055-1a>¶
　　欽定四庫全書¶
¶
　　太平寰宇記卷五十五¶
¶
　　宋　樂史　撰¶
¶
　　河北道四¶
¶
　　相州¶
¶
　　相州鄴郡今理安陽縣禹貢冀州之域尚書曰殷王河¶
亶甲居相即其地春秋時屬晉左傳曰齊侯伐晉取朝¶
歌入孟門登太行趙勝率東陽之師以追之即此也又¶
<pb:KR2k0004_WYG_055-1b>¶
為晉東陽之地郡城即齊桓所築戰國時屬魏故史記¶
曰魏文侯出征以西門豹守鄴即為魏都也後屬趙秦¶
并天下為上黨邯鄲二郡之地漢髙祖置魏郡理鄴後¶
漢冀州之理韓馥為冀州之牧居鄴其後袁紹曹操因¶
之建安十七年冊命操為魏公居鄴黄初二年以廣平¶
陽平魏三郡為三魏長安譙許鄴洛陽為五都石季龍¶
自襄國徙都之仍改太守為魏尹慕容雋平冉閔又自¶
薊徙都之仍置司𨽻校尉苻堅平鄴以王猛為冀州牧¶
<pb:KR2k0004_WYG_055-2a>¶
後魏於此立相州初道武幸鄴訪立州名尚書崔光對¶
曰昔河亶甲居相聖王天命所相宜曰相州道武從之按¶
後魏書孝文帝太和十八年卜遷都經鄴郡登銅雀臺¶
御史崔光等曰鄴城平原千里漕運四通有西門史起¶
舊跡可以饒富在德不在險請都之孝文曰君知其一¶
未知其二鄴城非久長之地石虎傾於前慕容沒於後¶
國富主奢暴成速敗且西有枉人山東有列人縣北有¶
栢人君子不飲盜泉惡其名也遂止東魏靜帝遷都於¶
<pb:KR2k0004_WYG_055-2b>¶
此改置魏尹及司州牧北齊武帝又都焉改魏尹為清¶
郡都尹周平齊後改為相州大象二年自故鄴移相州¶
于安陽城即今理也隋初郡廢而州立煬帝初州廢後¶
置魏都唐武德元年置相州總管府相州領安陽鄴林¶
慮靈泉相臨漳洹水堯城八縣二年割林慮置巖州四¶
年廢總管府仍省靈泉縣五年廢巖州以林慮来屬仍¶
省鄊縣六年割衛州之蕩源来屬其年置都督府管慈¶
洺黎衛邢六州九年廢都督府貞觀元年改蕩源為湯¶
<pb:KR2k0004_WYG_055-3a>¶
隂以廢慈州之滏陽成安二縣来屬十年復置都督府¶
管相魏黎衛洺邢貝七州十六年罷都督府十七年以¶
廢黎州之内黄臨河来屬天寶元年改為鄴郡乾元元¶
年復為相州梁貞明元年魏博節度使楊師厚平乃割¶
相州建節為昭德軍尋軍亂以地歸於後唐荘宗入魏¶
遂却為屬郡依舊𨽻魏州晉天福三年復興為彰德軍¶
節度皇朝因之¶
¶
　　元領縣十一　今六¶
¶
<pb:KR2k0004_WYG_055-3b>¶
　　安陽　鄴縣　湯隂　臨漳　林慮　永定¶
¶
　　五縣割出¶
¶
　　滏陽入磁州　内黄　成安　洹水　已上三縣入¶
魏州　臨河入澶州¶
¶
　　州境¶
¶
　　東西二百一十里　南北九十里¶
¶
　　四至八到¶
¶
　　東南至東京三百五十里　西南至西京五百八十¶
<pb:KR2k0004_WYG_055-4a>¶
里　西南至長安一千四百四十里　東至魏州一¶
百八十里　南至衛州一百十二里　西至潞州三¶
百五十里　東南至澶州一百四十里　西南至衛¶
州一百五十六里　西北至遼州三百五十里　東¶
北至洺州二百五十里¶
¶
　　戶¶
¶
　　唐開元戶七萬八千皇朝户主一萬一千七百八十¶
九客一萬一百二十六¶
¶
<pb:KR2k0004_WYG_055-4b>¶
　　風俗¶
¶
　　自北齊之滅衣冠士人多遷關内惟伎巧商販及樂¶
戶以實郡郭由是人情險陂至好為訴訟¶
¶
　　姓氏¶
¶
　　内黄郡　扈　路　駱¶
¶
　　人物¶
¶
　　前漢蓋寛饒　牛牢立志不與光武交　後漢杜喬¶
審配魏郡人少忠烈有不可犯之節　申紹字景祚¶
<pb:KR2k0004_WYG_055-5a>¶
魏郡人為復焦冠冕之宗弟𦙍與兄聲望俱重　唐¶
傅弈鄴人曉天文厯數為太史令武德初上疏請去¶
佛　杜正倫洹水人隋時與兄正𤣥俱以秀才擢第¶
相髙宗至中書令　源乾曜臨漳人為相¶
¶
　　土産¶
¶
　　胡粉貢　鳯翮席貢　花口胡蘆　紗貢¶
¶
　　安陽縣舊二十七鄊今三鄊地即紂之都戰國䇿云紂¶
將甲百萬左飲於淇洹谷右飲於洹水淇水竭而洹水¶
<pb:KR2k0004_WYG_055-5b>¶
不流按邑地在淇洹二水之間本殷之故墟即此地七¶
國時為魏寧新中邑史記曰秦昭襄王㧞魏寧新中更¶
名安陽漢初廢以其地屬蕩隂晉於今理西南置安陽¶
縣屬魏郡後魏并入蕩隂隋開皇十年重置安陽縣屬¶
相州　韓陵山在縣東北二十七里劉公幹詩云朝發¶
白馬暮宿韓陵東魏丞相髙欽破爾朱兆兄弟於此山¶
下仍立碑即温子昇之詞陳尚書徐陵甞北使鄴讀韓¶
陵碑愛其才麗手自録之歸陳士人問陵北朝人物何¶
<pb:KR2k0004_WYG_055-6a>¶
如曰惟韓陵片石耳　銅雀臺魏武帝所造遺令令施¶
繐帳朝晡宫人歌吹望吾西陵謝𤣥暉詩云繐帳飄井¶
幹罇酒樂平生鬱鬱西陵樹詎聞歌吹聲云云　魏徴¶
宅鉅鹿人有宅存後為唐睿宗潛龍之地景龍四年六¶
月二十四日龍飛於此宅　南臺後魏書云東魏遷鄴¶
髙丞相以南臺為定國寺作博浮圖極髙其銘即温子¶
昇文　鄴宫十六國春秋云石勒大破鄴宫燒之火旬¶
有五日方滅石虎建武元年自襄國徙都之至鄴道里¶
<pb:KR2k0004_WYG_055-6b>¶
相去二百里每一舍輙立一宫宫有一夫人侍婢數十¶
季龍所起内外臺觀行宫凡四十四所　曹洪宅隋圖¶
經云曹洪宫南有景穆寺西有石竇橋　西河按隋圖¶
經云卜子夏田子方叚干木所遊之地以魏趙多儒學¶
齊魯及鄒皆謂此為西河非龍門之西河也　愁思岡¶
隋文帝改曰崇義岡　洹水水經云西南自林慮縣界¶
流入東京殷墟北　魏郡城即漢以来為郡之所故城¶
在今縣東北　鯀堤堯城禹之父所築以捍孟門今謂¶
<pb:KR2k0004_WYG_055-7a>¶
之兩城是也　涼馬臺鄴城記云安陽涼馬臺即石季¶
龍所造涼馬名之　髙亭搜神記云相州髙陽縣南有¶
亭宿者輙死後有書生宿夜半有人著黑衣来呼亭主¶
此有宿客耶曰然喑嗟而去又有一人衣赤衣来問如¶
前移時無復来生乃呼亭主問之向黑衣者誰曰北舎¶
猪母赤幘者誰曰西舎老雄鷄汝誰曰我老蝎也明旦¶
掘之得蝎大如琵琶毒長四尺并及猪雞亭遂安靜¶
鄴縣北四十里舊十五鄊今四鄊本魏國之鄴邑漢為¶
<pb:KR2k0004_WYG_055-7b>¶
縣屬魏郡後漢桓靈之間翼州刺史嘗寄理於此晉書¶
曰建興二年避懐帝諱改鄴為臨漳縣又云石勒諸將¶
佐議欲都鄴將攻三臺張寶進曰三臺險固攻守未可¶
卒下于是進據襄國歴来魏北齊皆都于此後周置相¶
州後移相州於安陽此復為鄴縣故鄴城在縣東五十¶
步本春秋時齊桓公所築也自漢至髙齊魏郡並理鄴¶
縣今按魏武帝受封於此至文帝受禪呼為北都　黄¶
戔谷九州要記云谷中有冡俗謂佛母冡今牛馬不敢¶
<pb:KR2k0004_WYG_055-8a>¶
近　濁漳水在縣東界有永樂浦浦西五里俗謂紫陌¶
河此即俗巫為河伯娶婦處　黄衣水隋圖經云黄衣¶
水經野馬岡東南流注萬金渠入鸕鷀陂即此水　紫¶
陌橋地理志云漳水出上黨鄴口趙武帝于漳水造浮¶
橋接紫陌故號曰紫陌橋橋之下有天井堰二十里内¶
作十二墱墱相去三百步令相灌注即魏都賦云墱流¶
十二同源異口　西門橋按鄴城故事云西門豹為令¶
造十二渠決漳水以溉民田因是户口豐饒今渠一名¶
<pb:KR2k0004_WYG_055-8b>¶
安澤陂髙齊天保五年僕射魏收為碑存焉　西門豹¶
祠隋圖經云豹祠在縣東南七里北臨太平渠　佛圖¶
澄冡澄死葬於此經冉閔開視了無骸骨又鄴中記云¶
澄死後有人於隴上見之石虎令開視惟有一石虎曰¶
石者朕也葬吾而去吾其死矣果然　鳯陽門鄴城門¶
也按記云魏太祖都之城内諸街有赤闗南面西頭曰¶
鳯陽門上有鳯二枚其一飛入漳水其一仍以鎖絆其¶
足鄴人舊歌曰鳯陽門内天一半上有金鳯相飛喚欲¶
<pb:KR2k0004_WYG_055-9a>¶
去不去著鎖絆　梁期城漢梁期縣故城尚存　𤣥武¶
苑又為新河水所經亦魏武帝新築有釣臺曲池焉¶
長明溝水經云魏武引漳水入銅雀臺下伏流入城謂¶
之長明溝三臺銅雀中臺也金虎氷井南臺北臺也石¶
虎於上藏氷三伏之月以賜大臣鄴中記魏武於銅雀¶
園西立三臺魏都賦云三臺列峙而崢嶸　石虎故城¶
虎於正殿冬月施流蘇斗帳用大小明光博山文錦係¶
以房子綿施屈膝屏風燒集和名香又於魏武故臺立¶
<pb:KR2k0004_WYG_055-9b>¶
大武殿窓户宛轉畵作雲氣擬秦之阿房魯之靈光流¶
蘇染鳥羽為之以五色線編蒲心薦蓆又揀宫人皆才¶
藝者為女尚書入座侍中納言皆豹璫直侍又作戯馬¶
書令人立於馬上屈一脚立書而字皆正好又衣伎倪¶
作獼猴形走馬或在頭尾卧側縱横名為猿騎又作金¶
龍吐酒於殿前金鐏可容五十斛供金禽又金華殿後¶
作皇后滏室九龍銜水之象又種雙長生樹根生於室¶
下枝葉交於棟上是先種樹後立屋安玉盤容十斛於¶
<pb:KR2k0004_WYG_055-10a>¶
二樹之間又皇后出從女騎千人為鹵簿脚著五文織¶
成靴手握雌黄婉轉弓又作雲母五明金簿黄雉等扇¶
又虎每獵著金線織成合歡袴天樂寺石虎因佛圖澄¶
造寺内有文石香爐即澄所執供奉者又有鳴鶴飛龍¶
等丹臺　三陵即魏武帝文帝甄皇后三陵華林苑石¶
季龍發三萬人築苑垣周旋數十里天暴雪三尺凍死¶
數千人太史奏非時雪降此變異乃誅尚書朱軌以塞¶
災髙齊時名遊豫園鄴中記季龍於華林園植衆果人¶
<pb:KR2k0004_WYG_055-10b>¶
間名悉有焉季龍作蝦蟆車四博掘根去一丈深一丈¶
合土載車中植之無不生　凌雲城　光碧堂　金花¶
洲　飛雪殿　御宿堂　五廻路　䕷蕪島　杜若洲¶
¶
　　貧人材　已上皆華林苑中¶
¶
　　蕩隂縣南四十里舊十七鄊今三鄊古羑里之地在七¶
國時魏之蕩隂縣地漢以為蕩隂縣屬河内郡因蕩水¶
為名晉屬魏郡後魏屬齊隋開皇六年復於今縣東十七¶
里再置湯隂縣十年廢入安陽縣唐武德四年分安陽¶
<pb:KR2k0004_WYG_055-11a>¶
置湯源縣屬衛州六年改屬相州貞觀元年復為湯隂¶
從漢舊名　湯水在縣治北源出縣西半山去縣三十¶
五里　羑里一名牖城在縣北九里即紂拘文王之所¶
北臨牖水夏曰夏臺商曰羑里周曰囹圄皆圜土也¶
浣衣里晉侍中嵇紹葬所按鄴中記志帝師敗湯隂千¶
官皆走獨紹端冕帝側以身捍主遂至見害血濺御衣¶
及事寧左右欲浣之帝曰此嵇侍中之血勿去也詔葬¶
縣南因名此地為浣衣里　羑里源出縣西北山下水¶
<pb:KR2k0004_WYG_055-11b>¶
經云羑里經羑城過羑亦為牖里牖與羑同　防城隋¶
圖經云湯隂縣有防城即紂囚文王於羑里築此城以¶
防之後因曰防城　長沙溝一名師宜溝在縣南二十¶
里¶
¶
　　永定縣東四十里舊十四鄊今三鄊本漢内黄縣地晉¶
置長樂縣髙齊省入臨漳縣隋開皇十八年分臨漳洹¶
水二縣於此重置長樂縣十八年改為堯城縣因堯所¶
居此城為名唐末改為永定縣朱梁開平中改為長平¶
<pb:KR2k0004_WYG_055-12a>¶
後唐同光初復為永定　洹水在縣北四里　丹朱墓¶
在縣東一里堯之子也　羛陽聚故城在今縣東左氏¶
傳晉荀盈如齊逆女卒於戲陽注云内黄縣戲陽城羛¶
與戲同¶
¶
　　臨漳縣州北六十里舊十二鄊今二鄊本漢鄴縣地東¶
魏靜帝分鄴縣於鄴中置臨漳縣周武帝平齊建德六¶
年自鄴城移臨漳於今所屬魏郡隋開皇三年改𨽻相¶
州　東山在縣西南十五里東魏髙澄於此積土為山¶
<pb:KR2k0004_WYG_055-12b>¶
引萬金渠水為池作遊賞之處因平齊湮池毁山　鸕¶
鷀陂在縣東南三十里與洹水縣同利　袁紹墓在縣¶
西北十六里　平陽故城竹書記年梁惠成王敗邯鄲¶
之師於平陽¶
¶
　　林慮縣西一百十里舊十三鄊今一鄊本漢隆慮縣屬¶
河内郡應劭注曰以隆慮山在北後漢避殤帝諱改為¶
林慮魏屬朝歌郡晉屬汲郡後魏太武帝省入鄴縣文¶
帝復立又於此置林慮郡髙齊郡廢後周平齊復置林¶
<pb:KR2k0004_WYG_055-13a>¶
慮郡隋開皇三年置郡十六年於此置巖州大業二年¶
廢巖州又為縣唐武德二年復置巖州五年廢以縣屬¶
相州按縣城東魏天平元年築又漢志注云隆慮有鐡¶
官今縣側近山並多鐡&KR1133;可鼓鑄　隆慮山一名林慮¶
蓋隋縣改也在縣西二十里山有三峯南第一峯名仙¶
人樓髙五十丈下有黄花谷北巖出瀑布水下注成池¶
黄花谷西北有洞穴去地千仭下有小山孤聳謂之玉¶
女樓其南第二峯謂之玉女臺髙九百丈其山北第三¶
<pb:KR2k0004_WYG_055-13b>¶
峯名魯般門注水經云倉石溪東北逕魯般門其門立¶
闕昻藏石壁霞舉其北有偏橋即林慮之橋嶺抱犢處¶
也南接太行北連恒岳又有馬鞍山栖霞谷又按顔修¶
内傳曰橋順字重産有二子曰璋曰琮師事仙人盧子¶
基于隆慮山栖霞谷教二子清虚之術服飛龍藥一丸¶
千年不饑故魏文帝詩曰西山有雙童不飲亦不食謂¶
此也　黄花水出縣西北黄花谷北崖上髙十七里去¶
地七里懸水東南注壑直㵼巖下状若鶴翹故謂之鶴¶
<pb:KR2k0004_WYG_055-14a>¶
翹洪蓋天台赤城之流也其水東流至谷口潛入地下¶
十里復出名曰桞渚是黄花水重源再發也東流注於¶
洹水其谷號為黄花谷内有仙母冡顔修内傳曰仙母¶
即仙子王津母也墓前有大樹有九株存又水經云黄¶
花谷西北有洞穴謂之聖水窟　洹水出縣西北俗謂¶
安陽河即聲伯勞涉之所源出林慮山東平地　王母¶
祠隋圖經云王津母有廟每春三月桃花盛發籠冠於¶
廟宇¶
<pb:KR2k0004_WYG_055-14b>¶
¶
¶
¶
¶
¶
¶
¶
¶
　　太平寰宇記卷五十五¶
¶
