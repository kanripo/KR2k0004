# -*- mode: mandoku-view -*-
#+TITLE: 太平寰宇記
#+DATE: 2019-03-29 20:51:38.251572
#+PROPERTY: ID KR2k0004
#+PROPERTY: BASEEDITION WYG
#+PROPERTY: WITNESS master    
#+PROPERTY: JUAN 104
<pb:KR2k0004_WYG_104-1a>¶
　　欽定四庫全書¶
¶
　　太平寰宇記卷一百四¶
¶
　　宋　樂史　撰¶
¶
　　江南西道二¶
¶
　　歙州¶
¶
　　歙州新安郡今治歙縣禹貢揚州之域春秋時其地屬¶
吳後屬越後越為楚滅即楚地秦并天下以此屬鄣郡¶
之地漢立丹陽郡後稍復封圻分王子弟成帝封其孫¶
<pb:KR2k0004_WYG_104-1b>¶
云容為廣德王與之黟歙即其地也漢獻帝建安中歙¶
帥毛甘屯烏聊山黟帥陳僕屯林厯山孫權遣賀齊平¶
之遂分歙置始新新定休陽犂陽黟凡六縣立新都郡¶
以領之理始新晉平吳改新都郡為新安郡厯宋齊梁¶
陳並因之隋平陳置歙州以漢舊縣為郡之名至煬帝¶
州廢復為新安郡大業末土人汪華以天下擾攘遂據¶
自保唐武德四年討平汪華置歙州總管管歙睦衢三¶
州貞觀元年罷都督府天寳元年改為新安郡乾元元¶
<pb:KR2k0004_WYG_104-2a>¶
年復為歙州¶
¶
　　領縣六¶
¶
　　歙縣　休寜　績溪　黟縣　祁門　婺源¶
¶
　　州境¶
¶
　　東西四百一十九里　南北二百八十二里¶
¶
　　四至八到¶
¶
　　西北至東京二千一百七十里　西北至西京二千¶
二百二十五里取宣州路二千五百九十里　西北¶
<pb:KR2k0004_WYG_104-2b>¶
至長安睦州大路四千八百五里取潤州路三千四¶
百五十里　東至杭州四百七十九里　南至睦州¶
遂安縣二百四十六里　東至池州四百九十里¶
北至宣州涇縣路二百九十三里　東南至睦州三¶
百七十里　西北至饒州三百七十五里　西北至¶
宣州涇縣二百八十五里　正北㣲東至宣州三百¶
八十三里¶
¶
　　户¶
¶
<pb:KR2k0004_WYG_104-3a>¶
　　唐開元户二萬八千三百二十皇朝户主八千五¶
百六十客三千二百三¶
¶
　　風俗¶
¶
　　與宣州同¶
¶
　　人物無¶
¶
　　土産¶
¶
　　硾紙　茶　漆　蜜　墨　蠟　銀　□鳥徒河¶
切郡國志云翎下有青紅相暎若垂綬狀如蜀鷄背¶
<pb:KR2k0004_WYG_104-3b>¶
如朱¶
¶
　　歙縣元十六鄉本秦舊縣有水口名歙因浦以名按漢¶
屬丹陽郡吳分立郡焉　靈山新安記云靈村有山生¶
香草名曰靈香又有黄精木上有靈壇道士祈請不燒¶
香自然芬馥村人射獵踐徑此土犯山神終無所獲或¶
失火燒岡其人必有疾病故曰靈山又輿地志云靈山¶
髙峻有圎石髙數丈上有石盖也　九頓山恒風樹木¶
摧拔雖長成合抱而無大枝存則多於南面　北黟山¶
<pb:KR2k0004_WYG_104-4a>¶
在宣黟二州界西北一百六十里髙一千一百七十丈¶
南屬歙州豐樂水出焉舊名黄山天寳六年勅改為北¶
黟山¶
¶
　　休寧縣西六十六里元一十一鄉本吳孫權所置也按¶
邑圖云吳割歙縣西北分置休陽縣在此縣之西二里¶
楊村東三里靈鳥山上吳避孫休名改為海陽縣仍移¶
於萬歲山上晉平吳之後改為海寜縣新安郡晉宋齊¶
梁陳不改隋平陳并省黟歙二縣百姓總屬海陽改𨽻¶
<pb:KR2k0004_WYG_104-4b>¶
東陽郡開皇十年東陽郡去邑遥逺即於黟縣割置新¶
安郡以黟歙海寜三縣屬焉仍復改海寜縣為休寜縣¶
以邑城因立郡仍𨽻焉唐武德初復移於萬歲山舊城¶
理天寳九載移於舊邑西三十里即今理也　鹿髀山¶
在縣城西北一百五十里昔有採藥人入山遇一老父¶
鬚眉皓然指靈藥示之乃遺鹿髀既辭去迴顧遂失老¶
父所在因名之　白岳山在縣西四十里山峰獨聳有¶
峻崖小道憑梯而上其山並絶壁二百餘丈不通攀緣¶
<pb:KR2k0004_WYG_104-5a>¶
峰頂濶四十畆有古堦跡瓦器池水石室亦嘗有道者¶
居之其東石壁立狀樓臺在空中勢欲飛動又恍有仙¶
侣六人憑欄觀望久視之乃知非耳　五城水源從縣¶
城南北流水傍有五城村古之大鎮有五城斜偶相對¶
城傍有大坟有人發之其坟鐵厚二尺鐵纔破即雷雨¶
晦㝠人懼而止　客嶺在縣東有木石糖出樹空石罅¶
中百姓每採得梁書曰任昉為新安郡界宻容嶺探糖¶
昉以所處險逺長史每擾百姓就探之昉至罷焉　率¶
<pb:KR2k0004_WYG_104-5b>¶
山在縣東南四十里率水出焉山海經三天子山在率¶
東盖此山也　浙溪水出浙溪嶺下至縣西一百一十¶
里漢書地理志云浙江北經黟縣下東入海即此溪也¶
　廢北野縣周禮郊外曰野其地處州北故曰北野縣¶
唐髙祖七年置大厯四年與隋置歸德縣地同廢　入¶
山浙之東西歙池饒等山皆此山之支脈　烏聊山在¶
縣東五步按吳記歙帥毛甘領萬人屯烏聊孫權遣賀¶
齊平之分歙為六縣盖縣已在此其山為泉水所凑城¶
<pb:KR2k0004_WYG_104-6a>¶
西有四水合流山下有落星石　深度山在縣東一百¶
一十里與睦州分界從新安江上崇峻流爽軒秀尤異¶
欲到州界峯巒掩映出焉舊名主簿山天寳六年勅改¶
飛布又按新安記云昔有冦亂歙縣主簿率百姓保據¶
此山因名主簿山　城陽山在縣南迴環孔髙為城郭¶
之襟帶居郡之南故號城陽山即許宣平得道之所亦¶
為李白尋之不遇今山上有遺跡存　楊之水北從績¶
溪縣東南六十里至臨溪館入歙縣界至郡城西與四¶
<pb:KR2k0004_WYG_104-6b>¶
水合流東南入新安江即今睦州界　吉陽水源從郡¶
城西縣吉陽山下出合大溪入新安江　苦溪在縣東¶
南從揚之水東南下抵深度名曰八十里苦其中亂石¶
碊碊洪港斗折淙流騰激其急如箭雖三峽惡溪不方¶
其險也故曰苦流　釜底潭在縣南二里其西正圎下¶
則稍欹如釜底有斜穴潛與南市殷公井相通　湯泉¶
在縣北北黟山東峰下香溪中泉口如碗出於石間甚¶
可燖鷄篁墩湖在縣西南四十五里其湖有蜃常為¶
<pb:KR2k0004_WYG_104-7a>¶
吕湖蜃所鬪程靈洗好勇夢蜃化為道人告之曰吾為¶
吕湖蜃所厄眀日又來君能助我必厚報束白練者吾¶
也眀日靈洗彎弧助之後湖水變為血不知所之其傷¶
蜃歸吕湖未到斃後人名其死處為蜃灘居歲餘靈洗¶
偶出值一道人諧靈洗母求食曰勞母設食今當為求¶
善墓地使母隨行至山以白石識其地曰葬此可以暴¶
貴矣靈洗因移父塟其所侯景亂靈洗率鄉人萬餘保¶
新安因隨陳武帝有竒功及陳武受梁禪靈洗以佐命¶
<pb:KR2k0004_WYG_104-7b>¶
功臣與周文育侯安都為三傑按靈洗宅在湖東二里¶
吕公灘在縣東南舊名車輪灘以其亂石崇流中無港¶
道行船環曲有若車輪刺史吕季重募人鑿石為港百¶
姓利之因謂之吕公灘　殷公井在縣南羅城内井底¶
有斜穴一通縣北石碧潭一通南釜底潭每石碧潭失¶
物則於此井得之不以淘㳿水常清潔初為殷氏鑿焉¶
因以為名　石門是量山之一峰兩山勢相逼山之半¶
壁有大石横架其上通兩山焉俗謂之石門　桃花米¶
<pb:KR2k0004_WYG_104-8a>¶
梁書任昉為新安守甚清㢘後卒歸鄉船中惟有桃花¶
米二十石今休寜縣尤多為飯香軟　孔靈村在縣南¶
二十五里晉書云孔愉字敬康會稽人永嘉之亂避地¶
入新安山谷中以稼穡讀書為業信著隣里後忽捨去¶
皆以神人目之立廟愉官尚書左僕射封餘不亭侯按¶
所居止在此故謂之孔靈廟山事具上　昉村在縣北¶
四十里俗說昔任昉為新安太守因行春至此愛其雲¶
深緑源㝷幽累日不返百姓因名其溪為昉溪溪旁村¶
<pb:KR2k0004_WYG_104-8b>¶
曰昉村村旁有山近故北野縣每山上石墜則不利縣¶
官縣廢後其事亦止大中十年刺史盧潘為改曰任公¶
溪任公村　廢北野縣城在縣北三十五里永徽五年¶
睦州清溪縣女子陳碩貞作亂縣人蔣寳舉兵應之事¶
平遂置縣於合五山上以鎮之至大厯五年廢　廢歸¶
德縣在郡西南五十里永泰元年草賊方清䧟郡城而¶
縣人自割據八鄉之地保於此山不屬賊賊平因請置¶
縣大厯五年廢　隋廢休寜縣在縣東南三十五里南¶
<pb:KR2k0004_WYG_104-9a>¶
當水口山上　廢吳休陽縣在今縣二里故城基尚存¶
　廢海陽縣在今縣東十三里東舊名休陽在靈鳥山¶
上避孫休之諱改為海陽縣仍移於萬歲山上至晉武¶
帝平吳又改為海寜也¶
¶
　　績溪縣東北六十六里舊七鄉今九鄉縣為歙之華陽¶
古鎮梁大同元年置為梁安縣唐武德年中廢至永泰¶
二年宣州旌德縣賊王萬敵入冦其地賊平置縣以界¶
内乳溪與徽溪相去一里迴轉屈曲並流離而復合謂¶
<pb:KR2k0004_WYG_104-9b>¶
之績溪縣因名焉　臨溪石在縣北三里臨溪岸方圎¶
二丈其平如砥溪水甚宜浣紗數里内婦人悉來浣紗¶
去家既逺遂於石上績而守之每春花如布桃柳交映¶
多艶粧麗服羣績於此雖不浣紗者亦有從而會績焉¶
又曰其縣名績溪亦兼取績之義也　三天子都山一¶
名玉山在縣東南八十里山海經云天子都山在閩西¶
海北郭璞注云在新安歙縣東今謂之玉山浙江出其¶
邉也顧野王云今永康縉雲山是三天子之都今在績¶
<pb:KR2k0004_WYG_104-10a>¶
溪縣東九十里吳於此山分界焉　礲叢山在縣北二¶
十九里其山四合交凑中有大路向宣州寜國縣路入¶
二郡分界焉　郭㟽山在縣北一十五里下有郎溪而¶
驛路在焉兩邉有石壁長數百步直下數百尺不生草¶
木有石洞焉　梓山廟在縣南一里俗説初於山下置¶
良安縣地趾將創舊有雙白石忽為雙白鳥飛向止遂¶
於山上鳥栖處立廟邑人敬之行立種植皆不敢背¶
黟縣西一百五十二里元領四鄉本秦舊縣置在黟州¶
<pb:KR2k0004_WYG_104-10b>¶
因名之漢地理志云黟屬丹陽郡今縣南十八里有墨¶
嶺嶺上有石特起十餘丈峯劍峙時有靈鼔潛發令長¶
每以上鼓為候鳴則不利於縣長又嶺旁竇山墨石可¶
書又新安圖注云歲貢柿心墨木黟之字縣職此之由¶
漢書韋昭音義黟音伊或從&KR0627;二字相似盖寫而誤焉¶
隋廢為海寜縣屬東陽郡其舊城今在縣東五里武德¶
三年復為黟縣薛稷曾為此邑尉善畫鶴今邑人時有¶
畫者盖薛公之餘風耳　牛泉山在縣北五十七里顧¶
<pb:KR2k0004_WYG_104-11a>¶
野王輿地志云牛泉嶠通商陽縣自下上至山頂九里¶
一頓凡九頓山常風樹至合抱而高不至丈當頂有泉¶
方濶丈餘俗云牛跑所至亦云虎跑泉也　魚亭山在¶
縣南二十五里每歲江西魚船至祁門縣捨舟登陸止¶
此東水次淹留待船故曰魚亭焉　嶺山在縣南一十¶
八里嶺上有石如墨色嶺有穴中有墨石軟膩土人取¶
為墨色碧甚鮮眀可以記文字　復山扶又反在縣城¶
南三十六里山甚孤峻石壁四絶亦謂之五硠礫兩邉¶
<pb:KR2k0004_WYG_104-11b>¶
皆石壇中夾有溝纔五六尺許水甚懸迅捫蘿挽藤葛¶
時有至者山翠激流為郡峰之秀其水東南流入休寜¶
縣界　林厯山在縣南十里吳大帝遣賀齊討黟山賊¶
賊屯林厯山四面壁立髙數十丈路徑危狹不容刀楯¶
賊臨高下石不可得攻抱朴子云昔呉遣賀齊討山賊¶
賊中有善禁者官軍刀劍不可拔弓弩射矢皆還自向¶
賀云吾聞金有刃者可禁虫有毒者可禁其無刃之物¶
無毒之虫則不可禁乃作勁木白棓選有力精卒為先¶
<pb:KR2k0004_WYG_104-12a>¶
登盡捉棓彼山賊禁者果不復行　戢兵山舊有石鼓¶
山唐天寳中改為戢兵石縣城北邑圖云有石如鼔有¶
石人石驢俗傳石鼓鳴驢鳴人哭而縣官不利被鑿破¶
遂不復鳴　三姑山一名吉陽山在縣東一十五里山¶
有三峰故名三姑山三年一為野人所燒百姓燒之即¶
雨降有吉陽水出焉又新安記云天將雨此山先有鼓¶
角之音人以為凖　石墨井在縣南一十六里其嶺上¶
出石墨土人採之以書又有石墨井云是昔人採墨之¶
<pb:KR2k0004_WYG_104-12b>¶
所今為懸水所淙其井轉深　僕城里在縣西十八里¶
按顧野王輿地志黟帥陳僕屯厯山今山下有僕城里¶
俗說每社日僕則遣人掠村社酒肉人苦之遂於社之¶
眀日為社至今以為常式　獨母砦在縣南一十五里¶
俗云昔有寡婦死於山野無人葬埋村人以薪覆之後¶
人行經其處者皆以一枝草投之至今不絶　醮貴谷¶
輿地志云黟縣北緣嶺行得醮貴谷昔土人入山行七¶
日至一斜穴廓然周三十里地甚平沃中有千餘家云¶
<pb:KR2k0004_WYG_104-13a>¶
是秦時離亂人入此避地又按邑圖有潛村昔有十餘¶
家不知何許人避難至此入石洞口悉為松蘿所翳每¶
求鹽米晨出暮潛處今見數十家同為一村¶
¶
　　祁門縣西一百七十六里元十鄉本名閶門著於秦漢¶
之代縣有巨石夾流水兩相對似門故號閶門焉東北¶
又有湧流其山左右雲峯削成其中坦陸周迴數頃唐¶
永泰中土人方清作亂屯石埭城故取其城置邑因權¶
立閶門縣其城拒險作固以為守備至二年平方清因¶
<pb:KR2k0004_WYG_104-13b>¶
其城邑定為縣分饒州浮梁縣及歙縣黟縣六鄉廣焉¶
遂以所近祁山為名因曰祁門縣　祁山在縣東北一¶
里三面石壁有石室高五丈濶二十丈號青羅巖旁有¶
湧泉號乳泉味甘山西半壁有大石方圎丈餘墜於溪¶
中落處有龍骨存焉　主簿山在縣西北昔有黟縣主¶
簿巡鄉到此愛其幽竒遂解印隱居其中終身不返¶
三新媍山在縣城東北昔有三石峯望如人形春雨初¶
晴朝陽輝映霞翠暖媚其狀有若彩服靚粧之餙因名¶
<pb:KR2k0004_WYG_104-14a>¶
為三新婦山　閶門灘在縣西南一十里夾灘兩岸有¶
大壇石連大江中流對涌相向號為閶門其閶門怪石¶
叢峙迅川奔注溪險石蹙跳波激射摧艫碎舳商旅經¶
此十敗七八　范不婁廟在縣西八十里昔鄱陽縣尉¶
范不婁領百人砍胡堂木於吳山中長數百尺川谷深¶
阻無計能出懼而據此山作亂竟死於此¶
¶
　　婺源縣西南二百九里元六鄉本晉休寜縣西南之迴¶
五鄉唐開元二十四年鄉人洪貞叛聚徒於此至二十¶
<pb:KR2k0004_WYG_104-14b>¶
八年置縣以鎮之有婺水繞縣城三面故名又按東陽¶
云上應婺女舊與黟接境隋文帝廢黟歙并入海寜而¶
屬婺州縣又爲婺女之津盖與今婺州同義　婺水源¶
從縣西北大廉山下出南流九十里至縣繞城過斜水¶
合南入流樂平鄉界　石龍洞在縣西北十七里有石¶
龍山山東北面有石洞洞兩畔有石對聳為門如鐫鑿¶
所成　吳村在縣西七十五里昔吳王為越所滅勾踐¶
流其三子而長子鴻處此死因葬焉遂名葬處為吳山¶
<pb:KR2k0004_WYG_104-15a>¶
里㝷改為婺女里　善山在縣南五十里又有惡山隔¶
溪對聳高下迴環一里風俗好善山為善主惡山為惡¶
婦人因謂之妻壻山　石門灘在縣西當溪兩岸有石¶
並入溪中各踊起如雙闕中間通流險阻如瞿塘灧澦¶
焉¶
¶
¶
¶
<pb:KR2k0004_WYG_104-15b>¶
¶
¶
¶
¶
¶
¶
¶
¶
　　太平寰宇記卷一百四¶
¶
