# -*- mode: mandoku-view -*-
#+TITLE: 太平寰宇記
#+DATE: 2019-03-29 20:51:36.670100
#+PROPERTY: ID KR2k0004
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 123
<pb:KR2k0004_WYG_123-1a>¶
　　欽定四庫全書¶
¶
　　太平寰宇記卷一百二十三¶
¶
　　宋　樂史　撰¶
¶
　　淮南道一¶
¶
　　揚州¶
¶
　　揚州廣陵郡今理江都廣陵二邑禹貢淮海惟揚州唐¶
虞淮海之間皆州域也爾雅江南曰揚州言江南之氣¶
躁勁厥性輕揚故曰揚州天文斗牛之分星紀之次七¶
<pb:KR2k0004_WYG_123-1b>¶
國時屬楚秦滅裂楚為九江郡地項羽以封英布髙帝¶
封其兄子濞景帝四年更名江都國自此或為郡或為¶
國廢置不恒前漢揚州無定理後漢揚州方理歴陽又¶
徙隂陵魏揚州刺史理夀春吳自夀春移理建業元帝¶
渡江歴江左揚州常理建業江都郡立為南兖州梁末¶
入北齊改為東廣州歸陳復舊名入周又為吳州置總¶
管府隋開皇九年改為揚州仍為總管煬帝改為江都¶
郡移于坊内枚州置官號江都官武徳二年賦帥李子¶
<pb:KR2k0004_WYG_123-2a>¶
通自海陵率衆攻破州城遂竊據之三年子通為杜伏¶
威所破未幾伏威歸化于潤州江寧縣置揚州以隋江¶
都為南兗州置東南道行臺六年輔公祏竊號江南驅¶
擁江北諸州毁撒宫殿盡過江南域遂荒廢七年趙郡¶
王孝恭討平公祏改南兗州為䢴州九年省江寧縣之¶
揚州改䢴州為揚州大都督府督揚和滁楚舒廬夀¶
七州貞觀十年改大都督為都督揚滁常潤和宣歙¶
七州龍朔二年昇為大都督府天寶元年改為廣陵郡¶
<pb:KR2k0004_WYG_123-2b>¶
依舊大都督府乾元元年復為揚州自後置淮南莭度¶
使親王為都督領使長史為莭度副大使知莭度事以¶
此為治所與成都府號為天下繁侈故稱揚益焉皇¶
朝因之¶
¶
　　元領縣七　今三¶
¶
　　江都　廣陵六合¶
¶
　　四縣割出¶
¶
　　髙郵(建軍)天長(建軍)海陵(入秦州)永貞(入建安軍)¶
¶
<pb:KR2k0004_WYG_123-3a>¶
　　州境¶
¶
　　東西二百二十五里　南北一百六十七里¶
¶
　　四至八到¶
¶
　　西北至東京一千九百四十里　西北至長安二千¶
七百里　東至海五百六十里至溱州九十五里¶
南至大江三十里渡江至潤州七十里　西至滁州¶
二百里　北至楚州三百里　東南至海四百里至¶
泰興縣界八十里　西南至和州三百六十里　西¶
<pb:KR2k0004_WYG_123-3b>¶
北至泗州二百里　東北至泰州鹽城縣三百六十¶
里¶
¶
　　户¶
¶
　　唐開元户六萬一千四百一十七皇朝户主一萬四¶
千九百一十四客一萬四千七百四十¶
¶
　　風俗¶
¶
　　(闕)¶
¶
<pb:KR2k0004_WYG_123-4a>¶
　　姓氏¶
¶
　　廣陵郡四姓　戴　髙　盛　游¶
¶
　　人物¶
¶
　　劉瑜字季莭廣陵人　陳琳廣陵人善為檄書仕魏¶
劉敬叔廣陵人撰異苑　張綋廣陵人¶
¶
　　來濟江都人相髙宗父䕶兒隋開府故語曰來䕶兒¶
為宰相　虞州南為大匠¶
¶
　　盛産母目失明因食螬蠐目遂明¶
¶
<pb:KR2k0004_WYG_123-4b>¶
　　李善揚州江都人注文選六十卷子邕¶
¶
　　土産¶
¶
　　筦席　綿綺　白綾　銅鏡　柘木¶
¶
　　江都縣舊二十鄉今二十五鄉本秦廣陵縣地屬廣陵郡¶
漢景帝立江都國遂因國以立縣焉　大銅山在縣西¶
七十二里即漢書稱吳王濞即山鑄錢此其處也　蜀¶
岡圖經云今枕禪智寺即隋之故宫岡有茶園其茶甘¶
香味如䝉頂　蕪城即州城古為刋溝城也漢已後荒¶
<pb:KR2k0004_WYG_123-5a>¶
毁宋文士鮑明逺為賦即此　廣陵按郡國志云州城¶
置在陵上爾雅云大阜曰陵一名阜岡一名崑崙岡故¶
鮑昭蕪城賦云拖以漕渠軸以崑崙河圖括地曰崑崙¶
山横為地軸此陵交帶崑崙故曰廣陵也　大江西南¶
自六合縣界流入晉祖逖擊楫中流自誓之所南對丹徒¶
之京口舊濶四十餘里謂之京江今闊十八里魏文帝¶
登廣陵觀兵戎率十餘萬旌旗數百里臨江見波濤洶¶
湧而嘆曰吾武騎萬隊何所用之嗟乎此天所以限南北¶
<pb:KR2k0004_WYG_123-5b>¶
也　江都故城在縣西南四十六里城臨江水今為水¶
所侵無復餘址　臨江宫隋書云大業十三年二月大¶
駕出楊子幸臨江宫大㑹賜食并百僚亦餞于凝暉殿¶
庭酺戲為樂數日時羽葆初咸霜戈花氅羽斾龍旌横¶
街塞陌二十餘里暉翳雲日前代羽衛無盛斯時　十¶
宫在縣北五里長阜苑内依林傍潤竦髙跨阜隨城形¶
置焉並隋煬帝立也曰歸雁宫回流宫九里宫松林宫¶
大雷宫小雷宫春草宫九華宫光汾宫是曰九宫　東¶
<pb:KR2k0004_WYG_123-6a>¶
府齋梁宣城王為揚州刺史顧野王及王褒並為賓客¶
野王好丹青善圖畫王于東起齋令野王畫七賢命王¶
褒書贊時人稱為兩絶　輿浦圖經云輿浦往來恒有¶
游濁及乎一朝清澈後漢太守范邈表以為瑞也　釣¶
臺西征記雷陂有臺二丈又南兖州記云即吳王濞之¶
釣臺　風亭月觀吹臺琴室並在宫城東北角池側¶
沈約宋書云徐湛之為南兖州刺史營搆亭觀以極游¶
宴之娛又于城南起萬嵗樓以望鐘山　澄月亭懸鏡¶
<pb:KR2k0004_WYG_123-6b>¶
亭春江亭在縣南二十七里楊子宫西已上三亭皆隋¶
煬帝置　雷陂隋煬帝葬于其側　厲王胥冢郡國志¶
廣陵厲王胥冡嵗旱鳴皷攻之輒雲雨抱朴子云吳主¶
時掘大冡有重閣檄道髙可乗馬有銅人皆大冠執劍¶
棺中人鬢已斑白面體如生以白璧三十枚藉尸舉之¶
有玉形似冬𤓰従懐中墮地兩耳及鼻中有黄金如棗¶
此骸骨因假物而不朽之效也　江祠江妃志云嵗三¶
祀之以伍員為配阮昇之南兖州記云其神復江都王¶
<pb:KR2k0004_WYG_123-7a>¶
或易王廟　東陵聖母廟在縣三十里按神仙傳云東¶
陵聖母海陵人適杜氏師劉綱學仙術成道夫不之信¶
也告官拘以囹圄頃之聖母従獄窗中飛出衆人望見¶
之轉髙入雲中于是立廟逺近敬信之每表靈騐常有¶
一青鳥在祭所人有所失請問所在青鳥便飛集盜物¶
之上以故路無拾遺　故齊寧縣按阮昇之記云齊髙¶
宗建武五年遏艾陵湖水立裘塘屯移縣于萬嵗村中¶
興元年廢縣西南去州城六十一里　張公城圖經云¶
<pb:KR2k0004_WYG_123-7b>¶
漢末張嬰所築後因號張公城在縣西四十里　孔融¶
墓在髙士坊西北去州九里　孝義里按宋書云劉宗¶
武陽村人也又阮昇之記云宋文帝時為上黨太守少¶
有志操居世清謹元嘉二年魏大武兵至廣陵宗母為¶
軍所害遂蔬食不嘗五味以終世其所住村因改為孝¶
義里　孝婦祠漢書于公以為孝婦必不敢殺姑後祭¶
之即雨也　吳宫臺在縣西北四里將軍沈慶之攻竟¶
陵王誕所築弩臺也後陳將吳明徹圍北齊東廣州刺¶
<pb:KR2k0004_WYG_123-8a>¶
史敬子猷増築之以射城内號吳公臺　雷塘在縣東¶
北十里煬帝葬于其地貞觀十八年李襲為揚州刺史¶
引雷塘水又築句城塘以溉田八百餘頃百姓賴之徴¶
拜大府卿　愛敬陂在縣西十五里魏陳登為廣陵太¶
守初開此百姓愛而敬之因以為名亦號陳登塘　合¶
瀆渠在縣東二百里本吳掘䢴溝以通江淮之水路也¶
昔吳王夫差將伐齊北霸中國自廣陵城東南築䢴城¶
城下掘深溝謂之䢴江亦曰䢴溝自江東北通射陽湖¶
<pb:KR2k0004_WYG_123-8b>¶
今謂之山陽溝¶
¶
　　廣陵縣舊二十五鄉今二十六鄉本漢江都縣地宋武帝¶
析地置之髙齊又為廣陵縣隋初改為江陽縣按爾雅¶
注云揚在北斯地處江之正北故曰江陽亦因宋舊名¶
也隋末廢併入江都縣唐貞觀十八年長史李操奏割¶
瀆渠已東九鄉復立焉又按州圖經云隋大業十二年¶
分江陽又立本化縣于郡南半邏合瀆渠今城在西北¶
一十八里　桃花墓在縣南上有廢吳王廟基即隋置¶
<pb:KR2k0004_WYG_123-9a>¶
　邵伯埭有門斗縣東北四十里臨合瀆渠有小渠濶¶
六步五尺東去七里八艾陵湖按晉書太元十一年大¶
傅謝安鎮廣陵于城東北二十里築壘名曰新城城北¶
二十里築堰名邵伯埭葢安新築即後人追思安徳比¶
于邵伯因以立名　茱茰溝在縣東北一十里西従合¶
瀆渠東過茱茰埭七十里至岱石湖入西四里對張經¶
溝入海陵縣界按阮昇之記云吳王濞開此溝通運至¶
海陵倉北有茱茰村以村立名故記云䢴溝即吳王夫¶
<pb:KR2k0004_WYG_123-9b>¶
差所開漕運以通上國　張綱溝在縣東三十里従岱¶
石湖入四里至溝心中與海陵分界按漢書綱為廣陵¶
太守濟惠于百姓勸為農桑于東陵村開此溝引湖水¶
灌田以此立名¶
¶
　　六合縣西南一百一十里舊二十二鄉今二十一鄉本楚¶
棠邑春秋時伍尚為棠邑大夫即此地左氏傳襄公十¶
四年楚子為庸浦之後故子囊帥師于棠杜預注云庸¶
浦棠皆此地也秦滅楚以棠邑為縣漢不改封陳嬰為¶
<pb:KR2k0004_WYG_123-10a>¶
棠邑侯即此也晉安帝于此置泰郡北齊置泰州後周¶
改為方州又改為六合郡因六合山為名隋廢郡為六¶
合縣唐武徳七年又置方州貞觀元年州廢以縣屬揚¶
州　𤓰步山在縣東南二十里東臨大江宋元嘉二十¶
七年元魏太武帝嘗帥師百萬至六合縣登𤓰步山隔¶
江望秣陵纔數十里宋人震恐將走㑹稽遣使求和獻¶
其方物具臣服禮然後乃退　六合山在縣西北七十¶
五里隋開皇三年于此置六合鎮九年晉王平陳于此¶
<pb:KR2k0004_WYG_123-10b>¶
臨江觀兵馬渡　小石山一名小㠶　赤岸山南兖州¶
記云𤓰步山五里有赤岸南臨江中羅君章云赤岸若¶
朝霞即此𩔖也濤水自海入江衝激六七百里至此岸¶
側其勢始衰郭景純江賦云皷洪濤于赤岸即此也¶
銅城郡國志云六合縣有銅城即吳王鑄銅處滁塘¶
陳夀吳志赤烏十三年孫權遣軍十萬作滁塘以淹北¶
道而有斯浦石梁溪西北自滁州清流縣界入流宋元¶
嘉中石梁澗中銅鐘九口大小行列引次向南刺史臨¶
<pb:KR2k0004_WYG_123-11a>¶
川王獻以為瑞鐘郡國志云梁于石梁置涇州是也¶
¶
¶
¶
¶
¶
¶
¶
<pb:KR2k0004_WYG_123-11b>¶
¶
¶
¶
¶
¶
¶
¶
¶
　　太平寰宇記卷一百二十三¶
¶
