# -*- mode: mandoku-view -*-
#+TITLE: 太平寰宇記
#+DATE: 2019-03-29 20:51:38.490076
#+PROPERTY: ID KR2k0004
#+PROPERTY: BASEEDITION WYG
#+PROPERTY: WITNESS master    
#+PROPERTY: JUAN 135
<pb:KR2k0004_WYG_135-1a>¶
　　欽定四庫全書¶
¶
　　太平寰宇記卷一百三十五¶
¶
　　宋　樂史　撰¶
¶
　　山南西道三¶
¶
　　興州¶
¶
　　興州順政郡今理順政縣禹貢梁州之域戰國時為白¶
馬氐之東境秦併天下屬蜀郡漢武帝元鼎六年以白¶
馬氐分置武都郡按今州則漢武都郡之沮縣也晉永¶
<pb:KR2k0004_WYG_135-1b>¶
嘉末氐人楊茂搜自號氐王據武都自后郡縣荒廢而¶
茂搜子孫承嗣為氐王其後楊難當又據下辨自稱大¶
秦王難當弟伯宜為茹蘆王伯宜孫䑕分王武興即今¶
州理是也楊䑕既王武興又得武都河池二縣之地䑕¶
子集始稱藩于後魏後謀叛魏魏遂廢武興為藩鎮其¶
年改鎮為東益州廢帝二年改東益州為興州因武興¶
郡為名隋大業二年罷州為順政郡唐武徳元年復置¶
興州按州城即故武興城也初蜀以其處當衝要遣蔣¶
<pb:KR2k0004_WYG_135-2a>¶
舒為武興督守之鍾㑹伐蜀舒遂降㑹即其處也地雖¶
在平地甚牢實周迴五百餘步雖開西北一門城外有¶
壘三面周匝天寶元年改為順政郡乾元元年復置為¶
興州偽蜀領順政長舉二縣皇朝因之¶
¶
　　元領縣三　今二¶
¶
　　順政　長舉¶
¶
　　一縣廢¶
¶
　　鳴水(併入長舉)¶
¶
<pb:KR2k0004_WYG_135-2b>¶
　　州境¶
¶
　　東西二百八十六里　南北一百九十里¶
¶
　　四至八到¶
¶
　　東北至東京三千二百三十里　東北至西京一千¶
八百一十里　東北至長安九百五十里　東北至¶
興元府二百四十四里　南沿江至興元府三泉縣¶
一百五十里　南至利州五百五十里　西至成州¶
三百四十七里　北至鳯州三百五十六里　東南¶
<pb:KR2k0004_WYG_135-3a>¶
至興元府二百八十七里　西南至武州覆津縣界¶
二百五里　東北至鳯州河池縣界一百六十二¶
里¶
¶
　　户¶
¶
　　唐開元户二千二百二十四皇朝户主二千二百二¶
十二客二千五百三十七¶
¶
　　風俗¶
¶
　　語帶蜀音然山高水峻人居山上種植甚微惟以負¶
<pb:KR2k0004_WYG_135-3b>¶
販為業禮樂之道未之聞也¶
¶
　　姓氏¶
¶
　　(闕)¶
¶
　　人物無¶
¶
　　土産¶
¶
　　麝香　蠟貢　丹砂貢　漆　蜜¶
¶
　　順政縣元九鄉本漢沮縣地後魏大武帝于此僑立畧¶
陽郡至廢帝三年又省郡仍改為漢曲縣為順政郡後周¶
<pb:KR2k0004_WYG_135-4a>¶
移郡于此遂改為順政縣　武興山在縣北一百里¶
其山峻峭峯巒秀出竹柏參差特為蔚茂出黄蘖及漆¶
　大景小景山景字本為丙國諱改之並在縣東南七¶
十里其山峻崖南北相對濶七里其崕峻峭髙百餘丈¶
山衣石髪被于崕際北有穴方員二丈餘其穴有水濳¶
流土人相傳為丙穴周地圖記云以其口面丙因以為¶
名沮水經穴門而過或謂之大丙水每春三月上旬復¶
有魚長八寸或二三日聨環従穴口出躍相傳名為嘉¶
<pb:KR2k0004_WYG_135-4b>¶
魚即左太沖蜀都賦所謂嘉魚出于丙穴是此山也¶
申子山去縣三里山半有洞名朱沙洞　師子山在縣¶
北五步　嘉陵江在縣南一里　黄板水在縣東一里¶
　街水水經注云街水出河池縣東南入沮縣　沔水¶
一名沮水源出縣東北八十二里小谷下水經云沔水¶
出武都沮縣東狼谷中酈道元注云沔水一名沮水闞¶
駰以其初出沮洳然故曰沮水也縣亦因水為名　興¶
城闗在縣五里　大姚戍在縣東四十九里　楊君神¶
<pb:KR2k0004_WYG_135-5a>¶
在縣東嘉陵水南山上即楊難當之神也土人祠之¶
長舉縣北八十里元一鄉本漢沮縣地後魏太武于此立¶
長舉縣以長舉城為名屬盤頭郡周武帝廢盤頭郡落¶
叢郡隋開皇三年罷郡縣屬興州接溪山在縣西北五十¶
二里出朱砂百姓採之　青泥嶺在接溪山東即今通¶
路也懸崕萬仞上多雲雨行者屢逢泥濘故曰青泥¶
嶺　嘉陵水去縣南十里　盤頭故城在縣南三里因¶
水盤曲為名　西淮水在縣西南五十里自階州東南¶
<pb:KR2k0004_WYG_135-5b>¶
流合嘉陵江　廢鳴水縣在州西一百一十里本漢沮¶
縣地後魏宣武帝于此置落叢郡因落叢山為名又置¶
鳴水縣以谷為名隋開皇三年罷郡屬興州今併入長¶
舉縣　厨山在縣南三里極崇峻幽深多蜜百姓資其¶
利　落叢山在縣西北十四里出鐵　左溪水在縣西¶
南七里自成州栗亭縣來北合嘉陵江¶
¶
　　利州¶
¶
　　利州益州郡今理綿谷縣土地所屬與金州同春秋戰國¶
<pb:KR2k0004_WYG_135-6a>¶
時其地並屬蜀後此郡為蜀之北境矣華陽國志云昔¶
蜀王封其弟葭萌于漢中號曰苴侯因命其邑曰葭萌¶
苴侯與巴王為好巴與蜀為讎故蜀征伐苴侯苴侯奔¶
巴巴為求救于秦秦惠文王遣張儀司馬錯従石牛道¶
伐蜀蜀王自葭萌禦之敗走至武陽為秦軍所害秦遂¶
滅蜀因滅巴苴置巴蜀二縣郡治始皇置三十六郡蜀¶
郡不改漢高祖分巴蜀置唐漢郡先主改葭萌為漢夀¶
縣屬梓潼郡晉改漢夀縣為晉夀縣其屬不改宋因之¶
<pb:KR2k0004_WYG_135-6b>¶
齊明帝永太元年分晉夀郡之興安縣置東晉夀郡于¶
烏奴北一里即今州是也後魏正始五年于東晉夀郡¶
立西益州世號為小益州梁大同二年改西益州為黎¶
州至西魏復曰西益州梁永聖三年又改西益州為利¶
州後周廢州又為晉夀郡隋初復為利州領綿谷葭萌¶
益鬯義清岐坪嘉川景谷七縣二年置總管府管利隆¶
龍始逢静六州三年割綿谷之東界置南安州四年割¶
景谷縣置沙州七年又割岐坪義清二縣置南平州其¶
<pb:KR2k0004_WYG_135-7a>¶
年改總管為都督府督利龍隆始沙南安南平静八年¶
廢南安州割三泉縣來屬貞觀元年廢沙州二年廢南¶
平州復以景谷岐坪義清等縣來屬其年以嘉川屬静¶
州六年罷都督府以州常斂户口不滿萬餘而中州又¶
降為下州天寶元年改為益昌郡仍割三泉屬梁州乾¶
元元年復為利州偽蜀改為昭武莭度唐平蜀因而不¶
改皇朝因之¶
¶
　　元領縣六　今四¶
¶
<pb:KR2k0004_WYG_135-7b>¶
　　綿谷　葭萌　平蜀　昭化¶
¶
　　一縣廢¶
¶
　　景谷(入平蜀縣)¶
¶
　　一縣割出¶
¶
　　嘉川(入集州)¶
¶
　　州境¶
¶
　　東西四百一十里　南北四百八十五里¶
¶
　　四至八到¶
¶
<pb:KR2k0004_WYG_135-8a>¶
　　東北至東京二千五百三十里　東北至西京二千¶
一百一十里　東北至長安一千二百五十里　東¶
至集州二百里　南至閬州二百八十八里　西至¶
龍州四百里　北至興元府四百三十三里　東南¶
至閬州三百一十六里　西南至劍州一百九十里¶
　西北至文州四百九十里　東北至興元府五百¶
里¶
¶
　　户¶
¶
<pb:KR2k0004_WYG_135-8b>¶
　　唐開元户一萬三千九百一十皇朝户主四千三百¶
一十客五千三百九十九¶
¶
　　風俗¶
¶
　　與梁州同¶
¶
　　人物無¶
¶
　　土産¶
¶
　　柑子　蠟燭　附子　枇杷　鰿子　天雄　烏頭¶
黃連　絁¶
¶
<pb:KR2k0004_WYG_135-9a>¶
　　綿谷縣舊九鄉今無管二十二里漢葭萌縣地東晉太¶
元十五年分晉夀縣置興安縣屬晉夀郡隋開皇十¶
八年改興安為綿谷縣因東南綿谷以為名白馬山張¶
平子仕后漢為侍中少學業于此　嶓冡山泉為漾水¶
　髙御山　玉女房按梁州記云肥城東南有玉女山¶
山上有一石穴中若房有玉女八人不出穴前修竹下¶
有石壇風來動竹掃壇如帚　龍門山亦名蔥嶺山按¶
梁州記云蔥嶺有石穴髙數十丈其狀如門俗號為¶
<pb:KR2k0004_WYG_135-9b>¶
龍門又東山之北有燕子谷中有好磬石　三峽謂巫¶
峽巴峽明月峡惟明月峽乃在此郡界¶
¶
　　葭萌縣東一百一十里管九里本漢葭萌縣地屬廣¶
漢郡蜀王封弟于此以為苴侯因先主改葭萌為漢夀¶
晉武帝改漢夀為晉夀太元中分晉夀置晉安縣屬¶
新巴郡隋開皇十八年改晉安縣為葭萌縣取漢舊¶
名　綿谷在縣西接綿谷縣地界¶
¶
　　平蜀縣東南一百一十里舊四鄉今一鄉本漢葭萌之¶
<pb:KR2k0004_WYG_135-10a>¶
地後魏恭帝二年分晉夀置義城縣隋義寧二年改¶
為義清縣天寶元年改為允山縣皇朝乾德三年改¶
為平蜀縣¶
¶
　　昭化縣西南四十五里舊四鄉今三鄉本漢葭萌縣地¶
秦使司馬錯自劍閣道伐蜀即此路也亦名石牛道宋¶
武帝分晉夀置宋安縣後魏帝三年改宋安為岐坪¶
縣因岐坪川以為名天寶中改為益昌縣皇朝開寶五¶
年敇改為昭化縣　小劍城在益鬯縣西南五十一里水¶
<pb:KR2k0004_WYG_135-10b>¶
經注云小劍城去大劍城三十里連山絶險飛閣通衢¶
故謂之劍閣也　石劍閣道秦使張儀司馬錯伐蜀亦¶
謂石牛路也　馬鳴閣蜀志云先主使陳戒絶馬鳴閣魏¶
武聞之喜曰此閣道漢中之隂平乃咽喉之要路　廢¶
景谷縣在州東北六十里本漢白水縣地宋武帝分白¶
水縣地置平興縣隋開皇十年改平興為景谷縣寶厯¶
元年山南西道莭度使裴度廢以其地併入允山縣¶
　太平寰宇記卷一百三十五¶
¶
