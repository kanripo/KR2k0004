# -*- mode: mandoku-view -*-
#+TITLE: 太平寰宇記
#+DATE: 2019-03-29 20:51:36.695884
#+PROPERTY: ID KR2k0004
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 127
<pb:KR2k0004_WYG_127-1a>¶
　　欽定四庫全書¶
¶
　　太平寰宇記卷一百二十七¶
¶
　　宋　樂史　撰¶
¶
　　淮南道五¶
¶
　　蘄州¶
¶
　　蘄州蘄春郡今理蘄春縣禹貢揚州之域春秋時屬楚¶
分為英氏國春秋云齊人徐人伐英氏杜氏注云楚與¶
國也史記云顓頊之後曰鬻熊為文王師成王封其曽¶
<pb:KR2k0004_WYG_127-1b>¶
孫熊繹於楚封以子男之田居丹陽其後至文公徙於¶
郢故江陵是為西楚漢封元王交于彭城是為東楚又¶
封厲王胥于廣陵是為南楚今蘄州居三楚之中也蓋¶
蘄為周秦舊邑地始皇十六年滅楚虜王負芻于蘄即¶
此邑也今州北有蘄水南入于江江津曹公與橋&KR0331;戰¶
處在蘄水之陽秦滅六國此為九江郡地今州廣濟縣¶
即秦漢之六縣而英布即縣人項羽封布淮南王而都¶
于六今古城尤存後為蘄春縣建武二十三年封陳俊¶
<pb:KR2k0004_WYG_127-2a>¶
子浮為蘄春侯吳志云魏使廬江謝竒為蘄春郡典農¶
屯晥吕䝉襲破之又賀齊傳云初晉宗為吳將以衆叛¶
如魏還為蘄春太守圗襲取安樂取其保質權以為恥¶
因軍初罷六月盛夏出其不意詔齊督糜芳鮮于丹等¶
襲蘄春生虜宗吳復置蘄春郡至晉惠帝時蘄春改為¶
西陽郡晉書云孝武帝以宣太后諱春改為蘄陽仍屬¶
新蔡郡後為羅州屬江夏郡又宋州郡志云大明八年¶
蘄陽縣復置屬西陽郡南齊髙帝改置齊昌郡梁侯景¶
<pb:KR2k0004_WYG_127-2b>¶
之亂北齊髙氏盡有淮南之地因於此置雍州后梁明¶
帝附周猶如之至陳武帝建國洎宣帝命將吳明徹經¶
營淮南陳書云明徹攻下晉州進剋蘄城隋初為蘄州¶
煬帝三年廢復置蘄春郡唐武徳四年改為蘄州領蘄春¶
蘄水羅田黄梅浠水五縣其年省蘄水入蘄春又分蘄¶
春立永寜省羅田入浠水又改浠水為蘭溪又于黄梅¶
縣置南晉州八年州廢以黄梅来屬天寳元年改為蘄¶
春郡乾元元年復為蘄州¶
¶
<pb:KR2k0004_WYG_127-3a>¶
　　元領縣四¶
¶
　　蘄春　黄梅　廣濟　蘄水¶
¶
　　州境¶
¶
　　東西一百七十里　南北五百一十里¶
¶
　　四至八到¶
¶
　　西北至西京取蔡州路一千八百二十四里水路取¶
蘄水南下揚州東北沂流屈曲四千一百二里¶
西北至長安取洛陽南潼關路二千五百六里又取¶
<pb:KR2k0004_WYG_127-3b>¶
藍田關路二千一百六十一里水路取蘄水下揚¶
州　東北泝流至洛京福昌縣界穴狼山過屈¶
曲五千一百四十五里　東至舒州三百里　南¶
至鄂州永興縣界二百二十里　西至黄州三百¶
三十里　北至夀州霍山縣四百五十里　東南至¶
鄂州五百里　西南至光州三百七十里　東北至¶
壽州踰太山九百七十里¶
¶
　　户¶
¶
<pb:KR2k0004_WYG_127-4a>¶
　　唐開元户一萬一千一百皇朝管户主一萬四千一¶
百一十九客一萬四千八百一十七¶
¶
　　風俗¶
¶
　　同舒州¶
¶
　　姓氏¶
¶
　　(闕)¶
¶
¶
　　人物¶
¶
<pb:KR2k0004_WYG_127-4b>¶
　　(闕)¶
¶
　　土産¶
¶
　　白紵布　白花蛇　竹簟　笛管　已上舊貢　茶¶
出當州蘄水二縣北山¶
¶
　　蘄春縣舊十四鄉今五鄉本漢舊縣屬江夏郡按地名¶
解云蘄春以水隈多蘄菜因以為名晉太康地理記¶
云改屬弋陽郡惠帝時屬西陽郡孝武改為蘄陽屬新¶
蔡郡北齊於此置齊昌郡後復為齊陽縣因以立郡¶
<pb:KR2k0004_WYG_127-5a>¶
内流山在州北界山領迤𨓦山南水流入蘄水縣界以¶
流入大江即鄂州永興縣界山西北流入蘄水縣界次¶
入大江即鄂州武昌縣界北入夀州霍山縣東入管州¶
太湖縣界皷角山天將隂必聞鼓角之響然後雨下¶
蘄水源出縣西太浮山一名蘄水山經云蘄水江夏蘄¶
春縣北山溫水出當州蘄春縣界東北六十里山下凝¶
冬之月蒸氣上騰人皆沐浴　翻車水蘄春郡記云九¶
江王英布於翻車水北築翻車城　江夏王城晉江夏¶
<pb:KR2k0004_WYG_127-5b>¶
王所築鈷鋂水出櫨梨山入蘄河¶
¶
　　黄梅縣東一百四十里舊七鄉今四鄉本漢蘄春縣地¶
宋書州郡志云宋分江夏郡置南新蔡郡隋開皇十八¶
年改為黄梅縣南流入威湖　慈雲塔在縣西北四十¶
里雙峯山第四祖道信大師寂滅之所大厯九年勅諡¶
大醫和尚塔號慈雲　法雨塔在縣東北二十六里馮¶
茂山第五祖𢎞忍大師寂滅之所大厯元年勅諡大滿¶
和尚塔號法雨　畎江五阜洲在縣一百一十里按尚¶
<pb:KR2k0004_WYG_127-6a>¶
書九江納錫大龜出蔡地即此也¶
¶
　　廣濟縣東五十里舊十一鄉今四鄉本蘄春縣地唐武¶
徳四年析置永寜縣至天寳元年改為廣濟縣　積布¶
山酈元水經注云江水又東經積布山南俗謂之積布¶
磯是也　黄石水水經注云江之右岸有黄石山又水¶
經云其北即有黄石磯是也　蔡山山出大龜尚書云¶
九江納錫大龜即謂此山之龜也　青林湖水經注云¶
水在青林湖傍即利水出廬江郡之東陵縣西南流入¶
<pb:KR2k0004_WYG_127-6b>¶
積為湖湖西有青林山¶
¶
　　蘄水縣西北七十二里舊十鄉今四鄉本漢蘄春縣地¶
宋武帝於此置浠水縣唐武徳四年改為蘭溪至天寳¶
元年改為蘄水縣以縣界蘄水所出為名　茶山在縣¶
北深州每年採造貢茶之所　蘭溪水源出箬竹山其¶
側多蘭唐武徳初縣指此為名¶
¶
　　光州¶
¶
　　光州弋陽郡光山縣今理定城縣禹貢揚州之域春秋¶
<pb:KR2k0004_WYG_127-7a>¶
時弦子國春秋魯僖公五年楚人滅弦杜預注云弦在¶
弋陽&KR0756;縣是秦屬九江郡漢為西陽縣屬江夏郡魏分¶
置弋陽郡晉元康末分弋陽為西陽郡歴東晉齊梁皆¶
為弋陽郡又地輿志云梁末於光城置光州後魏又為¶
弋陽郡北齊置南郢州後周又改為淮郡隋初郡廢為¶
州煬帝初又為郡唐武徳三年平江淮改為光州置總¶
管府以定城縣為弦州殷城縣為義州以宋安郡廢為¶
谷州凡管光弦義谷廬五州光州領光山樂安固始三¶
<pb:KR2k0004_WYG_127-7b>¶
縣武徳七年改總管府為都督府唐貞觀元年罷都督¶
府省弦州及義州以定城殷城来屬又省谷州以宋安¶
併入樂安天寳元年改為弋陽郡乾元元年復為光州¶
¶
　　元領縣五　今四¶
¶
　　定城　光山　僊君　固始¶
¶
　　一縣廢¶
¶
　　殷城(併入固始)¶
¶
　　州境¶
¶
<pb:KR2k0004_WYG_127-8a>¶
　　東西二百四十三里　南北一百五十五里¶
¶
　　四至八到¶
¶
　　西北至東京九十里　西北至西京一千三百¶
二十里　西北至長安一千七百三十里　東至¶
壽州四百里　北至(闕)　　　　　　　　南¶
至黄州三百六十里　　西至(闕)　　　　西至¶
舊申州二百里　北至蔡州三百里　東南至¶
蘄州八百二十里　西南至安州七百里　東¶
<pb:KR2k0004_WYG_127-8b>¶
北至穎州三百二十里　西北至許州六百二十¶
里¶
¶
　　户¶
¶
　　唐開元户二萬九千六百九十五皇朝管户主¶
五千二百五十一客一萬三千三百三十¶
¶
　　風俗¶
¶
　　同申蔡¶
¶
　　姓氏¶
¶
<pb:KR2k0004_WYG_127-9a>¶
　　(闕)¶
¶
¶
　　人物¶
¶
　　(闕)¶
¶
¶
　　土産¶
¶
　　茜草　葛　逺志　綿　絹　生石斛　名玉¶
土地有毒蛇沙虱自夏至秋水草中多此物傷害於¶
<pb:KR2k0004_WYG_127-9b>¶
人療蛇傷用反息草沙虱用重樓草出於思期邑¶
¶
　　定城縣舊二十鄉今六鄉春秋黄國地漢為弋陽縣地¶
屬汝南郡梁普通八年自後魏徙弋陽縣地屬汝南郡¶
地輿志云髙齊徙弋陽郡又為新蔡郡改平輿縣為南¶
弋陽縣武平元年改南弋陽縣為定城縣按十三州志¶
云定城置在古黄子國南十二里武徳三年置弦州貞¶
觀元年省弦州以定城縣屬光州　淮水北去縣六十¶
七里　黄子國故城在縣西十二里春秋時黄國為楚¶
<pb:KR2k0004_WYG_127-10a>¶
滅弋陽故城弋陽臺并在今縣西二里¶
¶
　　光山縣北三十里舊四鄉今七鄉本漢西陽屬江夏郡¶
魏屬弋陽郡宋孝武帝大明初於此立光城縣隋開皇¶
三年廢入樂安縣十八年又置光山縣一名弋山縣¶
淮水經縣七里　浮光山周迴十二里一名弋浮山在¶
縣西北八里應邵注漢書云弋山在縣西北水經注云¶
浮光山即弋陽山也出名玉及黒石堪為碁其山俯映¶
長淮每有光煇　白牙山在縣東南一百六十七里與¶
<pb:KR2k0004_WYG_127-10b>¶
黄州麻城縣從山頂為界出山桑堪為弓弩材　柴水¶
源出僊居縣南屈曲流一百一十里入淮北向蔡州新¶
息縣及西向僊居縣界並造橋渡按水經云淮水右東¶
壑水注之酈善長注云水出白沙山東北經柴亭西流¶
入縣去合江俗謂之柴水　雨施陂在縣西八里唐永¶
徽四年刺史裴大覺審其地跡因積流水遂廣田疇灌¶
溉膏腴一百餘頃人賴其利因名雨施陂　木蘭女廟¶
在縣南二里唐武徳六年州人盧祖尚曾任弋陽太守¶
<pb:KR2k0004_WYG_127-11a>¶
從黄州移於此　故黄州城在縣南四十里耆舊相傳¶
云古黄國别城宋昇明年置郡州帶潢水因名潢州郡¶
梁天監元年廢　故西陽城在縣西二十里漢書地理¶
志云西陽縣屬江夏郡魏屬弋陽晉太康十年封汝南¶
王亮子羕為西陽公惠帝改封西陽郡王居此縣永嘉¶
亂後縣并移置故邾城上流五里其城遂廢　故茹由¶
城在縣南六十二里按地輿志云晉帝立茹由縣宋文¶
帝元嘉二十五年復立茹由縣屬弋陽按孝武帝以屬¶
<pb:KR2k0004_WYG_127-11b>¶
光城郡隋開皇三年廢入樂安縣　伍相廟水經注弋¶
陽郡隋開皇三年置東有虞丘郭南有子胥廟　木陵¶
故郡關在縣南一百三十里¶
¶
　　僊居縣西北一百里舊九鄉今四鄉本漢&KR0756;縣地春秋¶
時弦國春秋僖公五年楚人滅弦弦子奔黄注云在弋¶
陽&KR0756;縣東南有弦亭是漢為縣今縣北四十里古&KR0756;城¶
是也漢書惠帝封功臣黎来蒼為&KR0756;侯屬江夏郡宋書¶
州郡志云分&KR0756;縣立樂安縣以樂安山為名唐天寳元¶
<pb:KR2k0004_WYG_127-12a>¶
年改為僊居縣　南仙居山在縣西南二百里中有石¶
室仙人所居　北仙居山在縣壓山東元名樂安山唐¶
天寳中勅改為仙居山縣取仙居為名　杏山在縣東¶
北與仙居山隔谷去縣七里上有抱樸子鍊丹井竈仙¶
跡甚多遍山皆杏樹谷河水在縣西八里水經注云¶
其水南出鮮金山北流合淮水俗謂之仙居水　僊堂¶
上陂在縣西南一十里梁武大同元年百姓堰谷為六¶
陂以溉田　古&KR0756;縣在縣北四十里漢&KR0756;縣惠帝封功¶
<pb:KR2k0004_WYG_127-12b>¶
臣黎来蒼為&KR0756;縣侯也　仙人廟在縣西南二百里在¶
南仙居山側無村相傳晉時抱樸子曾宰樂安縣人户¶
饉厄濟之以丹至今祭祀¶
¶
　　固始縣東北一百一十五里舊十二鄉今六鄉本漢寢¶
縣楚相孫叔敖子所封之邑在淮北故此邑迄今有叔¶
敖祠甚靈異續漢書志改為固始齊梁俱屬豫州北齊¶
置建州至梁末尋廢州又為新蔡縣郡領固始一縣也¶
後周又為澮州以水名郡隋廢州縣額復𨽻弋陽焉皇¶
<pb:KR2k0004_WYG_127-13a>¶
朝併殷城縣入　淮水經縣北八十里　安陽山在縣¶
東六十里山頂與霍縣分界　大灌水在縣西四十里¶
源出霧露山西南合決水水經云灌水源出廬江金蘭¶
縣褚先生論神龜出於江灌水間加林之中謂此水也¶
俗音訛或為澮水又有小澮水　滭水在縣西五十里¶
源出光山縣隂山北流入當縣水經云滭水入弋陽南¶
岳山北流歴隂山關北注於淮俗謂之白露水　決水¶
在縣東三里源出霍山縣版石山流入縣界漢書云決¶
<pb:KR2k0004_WYG_127-13b>¶
水出廬州雩婁縣南大别山北入安封縣又經蓼古城¶
與灌水入淮　茹陂在縣東南四十八里建安中劉馥¶
為揚州刺史興築以水溉田　楚相祠在縣西北七十¶
里期思城西五步太康地理志云孫叔敖本期思城人¶
為楚令尹圗經云祠廟隳壊托夢于固始縣令段光復¶
立祠庭　期思城在西北七十里期思楚之下邑左傳¶
楚王田於孟諸以期思公復為右司馬杜預曰復遂楚¶
期思邑公今弋陽期思縣也漢期思縣理蔣鄉屬汝南¶
<pb:KR2k0004_WYG_127-14a>¶
髙祖英布大夫賁赫告反封為期思侯魏晉屬弋陽齊¶
志屬西陽續漢書志有蔣鄉左傳僖公二十四年凡蔣¶
邢茅周公之𦙍杜預曰蔣在弋陽期思縣自梁已来廢¶
　丁蘭木母冡在縣北丁村六十里　大蘇山在縣東¶
四十里陶𢎞景山圗云霍山及牛山出藥草其山東南¶
角有伏石似牛復與霍山相接山中出石斛入貢　廢¶
殷城縣在縣南一百二十里大漢期思縣地屬汝南郡¶
宋書州郡志云僑立苞信縣於此後成實土按梁以項¶
<pb:KR2k0004_WYG_127-14b>¶
城縣為殷城以鎮流人是也隋文帝以豫州苞信重名¶
改為殷城縣取古殷城為名至煬帝又立義州於此貞¶
觀元年州廢来屬今併入固始縣　霧露山在縣南一¶
百六十里山頂與麻城分界圗經云山在雩婁之境語¶
訛呼為霧露　惲全湯在縣南山中去縣四十五里東¶
流二里入灌水其湯緑色三月中虺毒不可入　金漿¶
澗水源出大蘇山六十八里入縣北灌水本名冷水唐¶
乾封三年司馬陳順徳巡縣以此水白如漿改為金漿¶
<pb:KR2k0004_WYG_127-15a>¶
澗水　澮水在縣西五里　定城關在縣西四十里髙¶
齊以南迫陳境因置關隋廢　仙井山在縣西五十里¶
傳云昔有仙人隱於此有石泉井數區　木賊山在¶
縣西南一百里出木賊草¶
¶
¶
¶
¶
<pb:KR2k0004_WYG_127-15b>¶
¶
¶
¶
¶
¶
¶
¶
¶
　　太平寰宇記卷一百二十七¶
¶
