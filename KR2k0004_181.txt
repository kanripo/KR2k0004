# -*- mode: mandoku-view -*-
#+TITLE: 太平寰宇記
#+DATE: 2019-03-29 20:51:37.103724
#+PROPERTY: ID KR2k0004
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 181
<pb:KR2k0004_WYG_181-1a>¶
　　欽定四庫全書¶
¶
　　太平寰宇記卷一百八十一¶
¶
　　宋　樂史　撰¶
¶
　　四夷十¶
¶
　　西戎二¶
¶
　　葱婼羌¶
¶
　　葱婼羌在燉煌西西域之南山中從婼羌(註)婼音而遮¶
切西至葱嶺有月氐餘種葱茈(註)音紫○羌白馬黄牛¶
<pb:KR2k0004_WYG_181-1b>¶
羌各有酋豪其黄牛羌種𩔖孕身六月而生南與白馬¶
羌隣並魏時聞焉按梁載言記云婼羌王號去胡來王¶
土地十三州志云婼羌國濵帶南山西有葱嶺餘種或¶
戎或羌户口甚多也在古不立君臣無相長一强則分¶
種為酋豪弱則為人附落更相抄暴以力為雄惟殺人¶
償死無他禁令其兵長於山谷短於平地不能持乆而¶
果於觸突以戰死為利病終不為祥¶
¶
　　四至¶
¶
<pb:KR2k0004_WYG_181-2a>¶
　　西至葱嶺數千里北與諸國接不知其道里廣狹去¶
陽關一千八百里去長安六千三百里¶
¶
　　土俗物産¶
¶
　　所居無常依隨水草地少五榖以産牧為業其俗氏¶
族無定或以父名母姓為種號妻後母納嫠嫂其風¶
俗如此故國無鰥寡種𩔖繁熾廣志云羌最為强壮¶
其人魯鈍饒娶妾多子姓一人子生數十或至百人¶
嫁得髙貲者聘至百犢女披大華氊以為盛服一狗¶
<pb:KR2k0004_WYG_181-2b>¶
皮置數十疋甚耐寒苦¶
¶
　　樓蘭國¶
¶
　　樓蘭國在婼羌西北漢時通焉王理扜泥城(註)扜音烏¶
户一千五百七十初漢武帝因張騫言欲通大宛諸使¶
者一歳中多至十餘輩樓蘭姑師當道苦之(註)毎供給¶
使者受其勞費故厭之耳○攻刦漢使王恢等漢將趙¶
破奴等率屬國騎(註)謂諸外國屬漢者○及郡兵數萬¶
撃之虜樓蘭王遂破姑師於是列亭幛至玉門矣樓蘭¶
<pb:KR2k0004_WYG_181-3a>¶
既降伏貢獻匈奴聞發兵撃之於是樓蘭遣一子質匈¶
一子質漢後貳師将軍李廣利擊大宛上詔文因便引¶
兵捕樓蘭王将詣闕責之對曰小國在大國間不兩屬¶
無以自安願徙國入漢地上直其言遣歸國樓蘭王死¶
後王立樓蘭國最在東埀近漢當白龍堆乏水草嘗主¶
發導負水擔糧送迎漢使又為吏卒所冦懲艾不便與¶
漢通後復為匈奴反閒(註)居莧反○數遮殺漢使時帝¶
遣平樂監傳介子徃刺其王懸首北闕乃立其弟屠耆¶
<pb:KR2k0004_WYG_181-3b>¶
為王更名其國為鄯善王自請天子曰身在漢乆今歸¶
單弱而前王有子在恐為所殺國中有伊循城其地肥¶
美願漢遣一將屯田積谷令臣得依其威重於是漢遣¶
司馬一人吏士四十人田伊循以鎮撫之其後更置都¶
尉伊循官置始此矣鄯善當漢道衝西通且末註且此¶
餘切○循七百二十里自且末以徃皆種五榖土地草¶
木畜産及作兵畧與漢同自後無聞至魏后太武時其¶
國為沮渠安周所攻其王西奔且末且末役屬之西魏¶
<pb:KR2k0004_WYG_181-4a>¶
大統八年其王兄鄯米率衆内附¶
¶
　　四至¶
¶
　　東至長安六千一百里西北至車師一千九百里西¶
北至安西都䕶理所一千八百里至山國一千三百¶
餘里此國山居故名山國去陽關一千六百里¶
¶
　　土俗物産¶
¶
　　地沙鹵少田寄田仰谷傍國出玉多葭葦檉柳胡桐¶
白草白草者牛馬所嗜也胡桐亦似桐蟲食其樹而¶
<pb:KR2k0004_WYG_181-4b>¶
沫出下流者俗名胡桐淚言似眼淚也可以釬金銀¶
人隨畜牧逐水草有騾馬多槖駞能作兵與婼羌仝¶
¶
　　且末國¶
¶
　　且末國漢時通焉王理且末城其王安末深盤梁武帝¶
普通五年遣使獻貢梁書謂之末國其國西北有流沙¶
數千里夏月有熱風為行旅之患風之未至槖駞先知¶
即鳴而聚立埋口鼻於沙中人以為侯即将氊擁蔽鼻¶
口其風迅騪斯須過盡若不防者必至危斃矣¶
¶
<pb:KR2k0004_WYG_181-5a>¶
　　四至¶
¶
　　去長安六千八百二十里西北至都䕶治所二千二¶
百五十里北接尉犁丁零東接白題西接波斯精絶¶
南至小宛可三日行¶
¶
　　土俗物産¶
¶
　　地有葡萄諸果土人皆剪髪著氊㡌小袖衣為形則¶
開頸而縫前多牛羊騾驢¶
¶
　　扜彌國¶
¶
<pb:KR2k0004_WYG_181-5b>¶
　　扜彌國漢時通焉王理扜彌城户三千三百四後漢謂¶
其國曰拘彌居寧彌城亦曰寧彌城國順帝永建中為¶
于闐王放前所破殺其王興陽嘉初燉煌太守徐由遣¶
疎勒發兵撃之破于闐遂立拘彌王靈帝熹平中又為¶
于闐所破殺掠殆盡衆纔千口¶
¶
　　四至¶
¶
　　去長安九千三百里東北至都䕶理所三千五百五¶
十三里南與渠勒東北與龜兹西北與姑墨接西通¶
<pb:KR2k0004_WYG_181-6a>¶
于闐四百里¶
¶
　　龜兹國¶
¶
　　龜兹國一名邱兹又曰屈茨漢時通焉王理延城今名¶
伊邏盧城都白山之南二百里(註)隋西域圖記云白山¶
一名阿羯山常有火及煙即是出烱砂處○户七千宣¶
帝時烏孫公主遣女來至京師學鼓琴龜兹主絳賔請¶
娶為妻言得尚漢外孫為昆弟願與公主女俱入朝元¶
康初逐來朝賀王及夫人皆賜印綬夫人號稱公主樂¶
<pb:KR2k0004_WYG_181-6b>¶
漢衣服制度歸其國治宫室作徼道出入傳呼撞鼓鐘¶
如漢家儀外國胡人皆曰驢非驢馬非馬若龜兹王所¶
謂驘也至後漢光武時其王名𢎞為莎車王賢所殺滅¶
其族賢使其子則羅為龜兹王國人殺則羅匈奴立龜¶
兹貴人身毒為王由是屬匈奴魏文帝初晉武太康中¶
並遣使朝貢嘗為焉耆所滅後裔却復惠懐末中國亂¶
遣使貢方物於張重華至孝武帝太元七年秦主苻堅¶
遣将吕光率衆討平之光立其王白純弟震為王而歸¶
<pb:KR2k0004_WYG_181-7a>¶
獲龜兹樂(註)今名屈茨○自此與中國不通至後魏周¶
隋並遣使貢方物其使云男女皆剪髮埀頭其刑罰殺¶
人者死刦賊則斷其臂并刖一足税賦凖地租徴無田¶
者則税金銀錢婚姻喪塟風俗與焉耆畧同惟氣候少¶
温為異土多稻粟菽麥饒銅鐡□砂藍緑雄黄胡粉安¶
息香良馬□牛又出細氊氍毹多孔雀羣飛山谷閒人¶
取養而食之(註)食音嗣○孶乳如鷄騖其王家恒有千¶
餘隻云其國西北大山中有如膏者流出如川行數里¶
<pb:KR2k0004_WYG_181-7b>¶
入地状如醍醐甚臭服之髮齒已落者能令更生癘人¶
服之皆愈唐貞觀二十年將軍阿使郍社爾伐龜兹虜¶
其王而歸立其嗣子素稽為王令安西都䕶府所理則¶
龜兹城也今王則震之後也并有漢時姑墨温宿尉頭¶
三國之利¶
¶
　　四至¶
¶
　　東至長安七千五百里南與精絶東南與且末西南¶
與扜彌北與烏孫西與姑墨接能鑄冶俗有城郭東¶
<pb:KR2k0004_WYG_181-8a>¶
至都䕶理所烏壘城四百里烏壘户一百一十與都¶
䕶同理其南三百里與渠犂渠城都尉一人户百三¶
十東北與尉犂地皆相連也東南與且末南與精絶¶
接昭帝田輪臺與渠犂地皆相連也東有大河東流¶
號計戍水漢書云即黄河也¶
¶
　　土俗物産¶
¶
　　俗有城郭能鑄冶其刑賦風俗畧與焉耆同惟氣候¶
少温為異土多稻粟菽麥饒銅鐡□砂藍緑雄黄胡¶
<pb:KR2k0004_WYG_181-8b>¶
粉安息香良馬細氊氍毹孔雀　烏壘城在國東三¶
百五十里漢都䕶所理城也　渠犁城在國東南五¶
百八十里屯田校尉所理城也　水山　赤沙山¶
白山隋西城圖云白山一名阿羯山嘗有火及烟即¶
是烱沙處也　姑墨水今名越水　龜兹　東川水¶
在國東¶
¶
　　焉耆國¶
¶
　　焉耆國漢時通焉王理員渠城(註)員于居切○在白山¶
<pb:KR2k0004_WYG_181-9a>¶
南七十里户四千後漢明帝初永平末有户萬五千與¶
龜兹共攻沒都䕶陳睦至和帝永元六年都䕶班超發¶
諸國兵討之殺其王超乃立焉耆左侯元孟為王至安¶
帝時西域背叛延光中超子勇為西域長使復討定之¶
晉武帝太康中其王龍安遣子入侍安夫人獪(註)音古¶
邁切○胡之女孕娠十二月剖脇生子曰㑹立為世子㑹¶
少而勇傑安病篤謂㑹曰我嘗為龜兹王白山所辱汝¶
能雪之乃吾子也及㑹立襲滅白山遂據其國遣子熈¶
<pb:KR2k0004_WYG_181-9b>¶
歸本國為王㑹有胆氣籌畧遂霸西胡葱嶺以東莫不¶
率服其後張駿遣沙州刺史楊瑄率衆疆理西域瑄以¶
部将張植為前鋒軍攻其國進屯鐡門未至十餘里熈¶
又率衆先要之於遮留谷植将至或曰漢祖畏於栢仁岑¶
彭死於彭亡谷為遮留殆將有伏單騎嘗之果有伏發¶
植撃敗之進據尉黎熈降於宣吕光僣位熈遣子入侍¶
至後魏遣成周公萬度歸討之其王鳩尸卑那衆大潰¶
單騎走入山中度歸盡屠其城四鄙諸城皆降伏焉耆¶
<pb:KR2k0004_WYG_181-10a>¶
為國斗絶一偶不亂日久獲其珍竒異玩殊方譎詭難名¶
之物槖駞馬牛雜畜巨萬至後周保定四年其王遣使¶
獻名馬隋大業中其王龍突騎支遣使貢方物唐貞觀¶
六年又遣使貢方物其王姓龍即突厥之後盡并有漢¶
時犁危須國山三國之地并鄯善之北界¶
¶
　　四至¶
¶
　　去長安七千三百里西南至都䕶治所四百里南至¶
尉犁百里北與烏孫接東去交河城九百里西去龜¶
<pb:KR2k0004_WYG_181-10b>¶
兹九百里皆砂磧其國近海水多魚鹽蒲葦之利四¶
面有大山道險阨易守海水曲入四山之内内匝其¶
城三十餘里¶
¶
　　土俗物産¶
¶
　　其俗丈夫剪髮婦女衣襦着大袴婚姻同華夏兵有¶
弓刀甲矟死亡者皆焚而後塟其服制滿七日則除¶
之俗事天神氣候寒土田良沃谷有稻粟菽麥畜有¶
駞馬牛羊養𧖟不以為絲惟取綿纊俗尚葡萄酒兼¶
<pb:KR2k0004_WYG_181-11a>¶
愛音樂　激瀎山　沙山　遮留谷　激瀎藪　結¶
屑水以上皆焉耆山之名　尉犁城在國南一百里¶
故尉犁國　危須城在國東一百里故危須國也¶
黒山城在國東南南一百六十六里　樓蘭城在黒¶
山城東¶
¶
　　于闐國¶
¶
　　于闐國漢時通焉葱嶺之北二百餘里户三萬二千風¶
俗物産與龜兹畧同後漢建武末莎車王賢强盛攻取¶
<pb:KR2k0004_WYG_181-11b>¶
并于闐徙其主俞林為驪歸王以莎車将軍居徳為于¶
闐王明帝永平中居徳死後于闐将休莫霸自立為王¶
休莫霸死兄子廣徳立後遂滅莎車其國轉盛從精¶
絶西北至疎勒十二國皆服從而鄯善亦始强盛自是¶
南道葱嶺以東來惟此一國為大後漢魏后魏梁后周¶
隋唐貞觀中並遣使通焉其王髮不令人見今俗云若¶
見髮年必儉自漢孝武至唐中國詔令書䇿符節悉得¶
傳以相付敬以存焉今並有漢戎盧扜彌渠勒皮山精¶
<pb:KR2k0004_WYG_181-12a>¶
絶五國之地¶
¶
　　四至¶
¶
　　去長安九千七百里東北至都䕶治所三千九百里¶
南與婼羌接北與姑墨接東北去龜兹一千四百里¶
東去鄯善一千五百里其國西通皮山國四百里去¶
朱俱波國千里西北至疎勒國一千五百里¶
¶
　　土俗物産¶
¶
　　其地多水潦沙石氣候温土良沃宜稻麥葡萄有水¶
<pb:KR2k0004_WYG_181-12b>¶
出玉名曰玉河國人善鑄銅器其居曰西山城有屋¶
室市井蓏蔬與中國同王所居屋室加以朱畫其人¶
恭敬相見則跽其跪一膝至地書則以木為筆扎以¶
玉為印國人得先戴於首而後開封自髙昌以西諸¶
國人多深目髙鼻惟此一國貌不甚同頗𩔖華夏¶
兩海其國之西水皆流注西海其東水東流注鹽澤¶
即蒲菖海也　葱嶺南河或云即黄河也北流七百¶
里入戍水　于闐河　畧沙門谷　阿耨逹山在國¶
<pb:KR2k0004_WYG_181-13a>¶
南據漢書河渚出焉按河一名首䟦河亦名樹䟦河¶
或云即黄河也北流七百里入戍水一名計首水即¶
與葱嶺南河同入鹽澤或言阿䅶逹山即崑崙山是¶
也　卑品故城在國東南故戎盧國都地漢書西域¶
傳云戎盧國王理卑品城也　寧彌故城　精絶故¶
城　皮山城　比摩寺其國西五百里有比摩寺俗¶
云是老子化身成佛之所初老子至此白日升天與¶
諸人辭訣言我暫逰天上㝷當下生其後出天竺國¶
<pb:KR2k0004_WYG_181-13b>¶
化為胡王太子自稱曰佛因立此焉¶
¶
　　疎勒國¶
¶
　　疎勒國漢時通焉王理疎勒城俗名疎勒城都白山南¶
百餘里户一千五百後漢明帝永平中龜兹王建攻殺¶
疎勒王成自以龜兹左侯兠題為疎勒王漢遣軍司馬¶
班超刦縛兠題而立成之兄子忠為疎勒王忠後反叛¶
超擊斬之又耿恭為戊巳校尉屯車師後王金蒲城為¶
匈奴所攻恭引衆入疎勒城中乏水穿井十五丈不得¶
<pb:KR2k0004_WYG_181-14a>¶
水吏士笮馬糞汁而飲之恭整衣服向井再拜為吏禱¶
有頃水泉湧出乃令吏士揚水以示之廼遂退元初中¶
疎勒王安國死國人共立舅臣磐為王漸以强盛户至¶
二萬一千永建二年遣使奉貢至靈帝建寧初為其季¶
父和得所殺漢不能禁至後魏孝文末及隋大業中皆¶
遣使通焉其人手足皆六指産子非六指則不育王戴¶
金獅子冠唐貞觀中來朝貢其王姓裴并有漢時莎車¶
捐休楯三國之地　按杜環經行記云拔汗那國在恒¶
<pb:KR2k0004_WYG_181-14b>¶
羅斯南千餘里東隔山去疎勒二千餘里西去石國千¶
里城有數十兵有數萬唐天寳十年嫁和義公主於此¶
國也¶
¶
　　四至¶
¶
　　去長安九千三百里東至都䕶理所二千二百里南¶
有黄河西帶葱嶺亦名雪山在國西北百餘里大河¶
所出東去龜兹一千五百里西至鏺汗國千里(註)鏺¶
汗一名判汗是也○當大月氐大宛康居道南去莎¶
<pb:KR2k0004_WYG_181-15a>¶
車五百里去朱俱波八九百里(註)隋書云東北去突¶
厥牙帳千餘里東南去𤓰州四千六百里在于闐國¶
北一千五百里¶
¶
　　土俗物産¶
¶
　　土多稻粟甘蔗麥銅鐡綿雌黄　葱嶺山一名雪山¶
　烏飛谷　葱嶺北河　烏論水　莎車故城北與¶
都䕶理所四千七百四十六里漢書及西域傳皆曰¶
匈奴單于因王莽之亂畧有西域惟莎車王不肯附¶
<pb:KR2k0004_WYG_181-15b>¶
魏畧西域傳云莎車國今并屬疎勒後魏書西域傳¶
云渠莎國理故莎車城也¶
¶
　　迷宻國¶
¶
　　迷宻國後魏書西域傳云迷宻國都迷宻城在者至拔¶
西去代一萬二千六百里正平元年遣使獻一峯黒槖¶
駞¶
¶
　　判汗國¶
¶
　　判汗國亦名鏺汗國都葱嶺西五百餘里盖古之渠搜¶
<pb:KR2k0004_WYG_181-16a>¶
國也禹貢析支渠搜西戎即叙宋膺異物志以為渠搜¶
在疎勒國西西域志云鏺汗國古渠搜也今按其國在¶
長安西九千六百里王姓朝武自阿利七其先棄業為¶
王今則阿利七之後也唐髙祖朝此國人鏺汗胡戲其¶
後盛為此㝷為諌臣拜疏遂罷¶
¶
　　土俗物産¶
¶
　　土有波羅林下有球場又有野鼠滿山谷偏宜葡萄¶
菴羅果香囊桃李從此國至西海盡居土屋衣羊皮¶
<pb:KR2k0004_WYG_181-16b>¶
疊布男子婦人皆著靴婦不飾鉛粉以青黛眼而已¶
¶
¶
¶
¶
¶
¶
¶
　　太平寰宇記卷一百八十一¶
¶
