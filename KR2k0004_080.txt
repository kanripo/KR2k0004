# -*- mode: mandoku-view -*-
#+TITLE: 太平寰宇記
#+DATE: 2019-03-29 20:51:38.060281
#+PROPERTY: ID KR2k0004
#+PROPERTY: BASEEDITION WYG
#+PROPERTY: WITNESS master    
#+PROPERTY: JUAN 80
<pb:KR2k0004_WYG_080-1a>¶
　　欽定四庫全書¶
¶
　　太平寰宇記卷八十¶
¶
　　宋　樂史　撰¶
¶
　　劔南西道九¶
¶
　　霸州¶
¶
　　霸州静戎郡今治安信郡唐天寳元年因招附生羌置¶
静戎郡便以羌附酋董嘉俊為刺史領七部族把蕃卓¶
子孫相承不絶乾元元年改為霸州本屬隴右道永徽¶
<pb:KR2k0004_WYG_080-1b>¶
以後割屬松州都督入劔南道皇朝乾徳三年西南¶
夷首領兼霸州刺史上表内附¶
¶
　　領縣四¶
¶
　　安信　牙利　保寧　歸化¶
¶
　　四至¶
¶
　　東北至東京(闕)東北至西京四千里　東北至長安¶
二千三百里　北至繩橋有路通駱駞山連桃溪谷¶
至蕃州去州一百里¶
¶
<pb:KR2k0004_WYG_080-2a>¶
　　户¶
¶
　　唐開元户五百七十皇朝户漢一百七十餘外並著户¶
¶
　　風俗¶
¶
　　部族男兒氊冒青毛為衫袴緋毛為襴胡盧靴婦人¶
戴草綾二尺如扇子用竹作扇骨衣青毛衫單著青¶
毛裙不著袴¶
¶
　　人物無¶
¶
　　土産¶
¶
<pb:KR2k0004_WYG_080-2b>¶
　　散麝香¶
¶
　　安信縣去州二十里二鄉在鉢南村置¶
¶
　　牙利縣去州五里三鄉在小聾山上村置¶
¶
　　寳寧縣去州三十里三鄉在質臺村置¶
¶
　　歸化縣去州西北四百里一鄉在移村置已上四縣並¶
與郡同置各有部落主持俱無徴科　質家湫在州北¶
八十里其水流下桃溪谷至四川　大聾山又有小聾¶
山在州西北一十里號苻堅城¶
¶
<pb:KR2k0004_WYG_080-3a>¶
　　拓州¶
¶
　　拓州蓬山郡今治拓縣唐永徽中置拓州以開拓為稱¶
天寳元年改為蓬山郡乾元元年復為拓州本屬隴右¶
道松州都督府割屬劔南¶
¶
　　元領縣二¶
¶
　　拓縣　喬珠¶
¶
　　四至八到¶
¶
　　東北至東京三千六百三十里　東北至西京三千¶
<pb:KR2k0004_WYG_080-3b>¶
二百一十里　東北至長安二千二百六十里　東¶
至静州三十里　南至維州三百里　西至郡内長¶
碉鎮九十里　北西至恭州柏嶺八十里　東南至¶
成都府七百里　東北至松州二百六十里¶
¶
　　户¶
¶
　　唐開元四百¶
¶
　　風俗¶
¶
　　與霸州同¶
¶
<pb:KR2k0004_WYG_080-4a>¶
　　土産¶
¶
　　酥　黄連　麝香　當歸¶
¶
　　拓縣二鄉¶
¶
　　喬珠縣西五十里一鄉已上二縣與郡同置¶
¶
　　恭州¶
¶
　　恭州恭化郡今治和集縣唐開元二十四年分静州廣¶
平縣置恭州仍置博恭烈山二縣天寳元年改為恭化¶
郡乾元元年復為恭州本屬隴右道後割屬劔南道¶
¶
<pb:KR2k0004_WYG_080-4b>¶
　　元領縣三¶
¶
　　和集　博恭　烈山¶
¶
　　四至八到¶
¶
　　東北至東京三千五百七十里　東北至西京三千¶
一百五十里　東北至長安二千二百九十里　東¶
至拓州界三十五里　南至維州三百三十里　北¶
至吐蕃白山鎮七十五里　東北至故洪州三百七¶
十里　東南至茂州三百五十里　西南至平戎城¶
<pb:KR2k0004_WYG_080-5a>¶
一百十里　西北至柏嶺鎮四十里¶
¶
　　户¶
¶
　　唐開元户一千一百八十¶
¶
　　風俗¶
¶
　　與拓州同¶
¶
　　土産¶
¶
　　同拓州静州¶
¶
　　和集縣二鄉舊廣平縣屬静州唐開元二十四年於縣¶
<pb:KR2k0004_WYG_080-5b>¶
置恭州天寳元年改為和集¶
¶
　　博恭縣東三十五里二鄉唐開元二十四年分廣平置¶
烈山縣東五十里二鄉唐開元二十四年分廣平置¶
¶
　　嶲州¶
¶
　　嶲州越嶲郡今治越嶲縣本益州西南外夷地秦時畧¶
通五尺道漢始立為卭都國故史記曰滇中君長十數¶
邛都最大是也至武帝始誅邛君殺莋侯冉駹之戎等¶
皆震警乃以邛都之地為越嶲郡屬益州部以鎮之按¶
<pb:KR2k0004_WYG_080-6a>¶
郡有越水嶲水皆出生羌界南歴本郡焉言越嶲者以¶
彰威德也故名曰越嶲郡後漢至宋晉皆因之不朝貢¶
故十道志云魏晉以還蠻獠恃險抄竊乍服乍叛是也¶
至齊而夷長或來納欵因為越嶲獠郡以綂之後周武¶
帝征越嶲又開其地因立嚴州取其嚴敬以稱隋開皇¶
四年改嚴州為西寧州十一年又改為嶲州隋末又改¶
為越嶲郡唐武德元年改為嶲州領越嶲邛都可天蘓¶
祁臺登五縣二年又置昆明縣三年置總管府管一州¶
<pb:KR2k0004_WYG_080-6b>¶
貞觀二年割雅州陽山漢源二縣來属八年又置和集¶
縣天寳元年改越嶲郡依舊都督府乾元元年復為嶲¶
州至德後没入蕃貞元十二年復之¶
¶
　　元領縣七¶
¶
　　越嶲　臺登　蘓祁　昆明　邛部　陽山　㑹川¶
¶
　　四至八到¶
¶
　　東北至東京(闕)東北至西京四千九十里　東北至¶
長安三千二百三十里　東至于費生蠻二百三十¶
<pb:KR2k0004_WYG_080-7a>¶
里　西南至磨遂生蠻六百六十里¶
¶
　　户¶
¶
　　唐開元户四萬七百二十¶
¶
　　風俗¶
¶
　　尚骨卜刻木為信火𦵏而樂送以鼓吹為送終　木¶
耳夷死積薪燒之烟正則大殺牛羊相賀以作樂若¶
遇風烟旁散乃大悲哭　濮夷九州要記云在郡界¶
千里常居木上作屋有尾長二寸若損尾立死若欲¶
<pb:KR2k0004_WYG_080-7b>¶
地上居則預窟穴以安尾　文夷按九州要記云嶲¶
之西夷人身青而有文如龍鱗生於臂脛之間將婚¶
㑹於路歌謡相感合以為夫婦焉又有穿鼻儋耳種¶
瘴氣有聲著人人死著木木折號曰鬼巢也¶
¶
　　土産¶
¶
　　絲　布　五味子　麩金　及牛按博物志云越嶲¶
郡有牛稍割取肉經日必復生如故𤣥中記云割而¶
復生名曰及牛　木多松蘖有斯難樹生子大¶
<pb:KR2k0004_WYG_080-8a>¶
如𤓰味酸可生食有龍目樹實似荔枝又有橦樹可¶
以為布¶
¶
　　越嶲縣六鄉本漢邛都縣地隋開皇六年分邛都置越¶
嶲縣屬西寧州十八年改為嶲州縣仍屬焉此地有越¶
水嶲水為名　陷河後漢書西南夷傳云武帝初置邛¶
都無㡬而地陷為汙澤因名為邛池南人以為邛河¶
三苑後漢書安帝紀曰永初六年詔越嶲置長利髙望¶
始昌苑是也　元馬河中有銅船以羊祀之則可取也¶
<pb:KR2k0004_WYG_080-8b>¶
莋自漢書以下至州郡圖籍凡言莋者即此土夷人¶
¶
　　於天水之上置籐為橋謂之莋故曰邛莋　黒水杜甫¶
詩云雲深黒水遥是也　漏天秋夏常雨故曰漏天¶
石室山按九州要記云山在汶江之北者昔樵人王質¶
入山見二仙人圍碁質乃坐斧而觀二仙棋罷質亦起¶
見斧柯既爛方悟是二仙人　鸚鵡山山多鸚鵡得名¶
　麻山山有麻能解彼瘴氣之毒故曰麻山　奴諾城¶
諸葛亮征蠻所築憩軍之所¶
¶
<pb:KR2k0004_WYG_080-9a>¶
　　臺登縣西北一百二十七里五鄉漢旄牛縣地屬邛都¶
國按九州要記云臺登縣有奴諾川鸚鵡山黑水澗若¶
水出其下即黄帝子昌意降居若水即是此邑又十道¶
志云隋仁壽四年罷大渡鎮置登州大業二年廢登州¶
又立陽山鎮唐武德元年改置陽山縣屬登州貞觀二¶
年割屬嶲州開元初改為臺登縣　長河水本名孫水¶
又名沙水史記曰司馬相如定西夷橋孫水以通邛莋¶
　繩水漢書地理志繩水出徼外又云若水南至大莋¶
<pb:KR2k0004_WYG_080-9b>¶
入繩即謂此水也　沉黎故城周武帝天和二年開越¶
嶲於此置黎州尋廢隋開皇三年又於此置沉黎鎮十¶
三年改為縣　武侯故城在瀘河上即武侯所築以安¶
戎兵之所¶
¶
　　蘓祁縣西北六十四里六鄉漢舊縣屬越嶲郡後周武¶
帝天和三年開越嶲後于漢舊城立蘓祈縣以蘓祁之¶
夷為邑之名　居池按山海經云越嶲蘓祁有居池今¶
謂之曲池是也¶
¶
<pb:KR2k0004_WYG_080-10a>¶
　　昆明縣西南三百里四鄉本漢定莋縣地屬越嶲郡周¶
武帝太和三年置定莋鎮唐武德二年於鎮置昆明縣¶
蓋南接昆明之夷因名天寳中于此置昆明軍以鎮撫¶
之　鐡石山山有砮石火燒之成鐡為劍㦸極剛利¶
鹽井今按取鹽先積薪以火燒之過以水洗灰即成黒¶
鹽煉之又白此邑川陸有鹽鐡之利尤為邦邑之繁㑹¶
昔為氐豪所據蜀將張嶷殺其豪帥遂擅鹽鐡之利也¶
邛部縣東北一百六十里三鄉本漢闌縣地屬越嶲郡¶
<pb:KR2k0004_WYG_080-10b>¶
又按宋書州郡志有蘭縣屬沉黎郡周武天和三年又¶
於縣置邛部郡以縣屬焉隋開皇三年罷郡改為邛部¶
縣屬嚴州縣仍帶邛部鎮¶
¶
　　陽山縣西一百里二鄉本漢旄牛縣地隋仁壽四年罷¶
大渡鎮置登州大業二年廢登州又立陽山鎮唐武德¶
元年改置陽山縣屬雅州貞觀三年割屬嶲州　沉黎故縣¶
周武帝天和二年門越嶲于此置黎州隋開皇三年又¶
置沉黎鎮十三年改為縣¶
¶
<pb:KR2k0004_WYG_080-11a>¶
　　㑹川縣南一百七十里三鄉本漢邛都縣地唐上元二¶
年移邛都縣于㑹川鎮城内安置以獠冦道路川原並¶
㑹於此故以名縣　瀘水按十道記云水出蕃中入黔¶
府歴郡界出拓州至此有瀘津關關上有石岸高三千¶
丈四時多瘴氣三四月間發人衝之死非此時中則人¶
多悶吐唯五月上伏即無害故諸葛武侯征越嶲上疏¶
云五月渡瀘深入不毛之地又按地志云今昆明道渡¶
所見有武侯祠在按十道記水浚急而多巉石土人以¶
<pb:KR2k0004_WYG_080-11b>¶
牛皮為船往來津渡　㑹無川在瀘水之南上有深巖¶
巖中多仙人𦵏莫測其來逺望如牕牖之間其棺内多¶
碧骨如珠人取之多不祥　大冢武侯軍過士卒遭瘟¶
癘以大冢𦵏之在縣南郡國志云　興古郡有大蛇長¶
數丈其尾有兩岐如鈎在水中以尾鈎取岸上人馬食¶
之　黄津江側有大蛇名曰青葱又有大蛇在樹上伺¶
鹿之𩔖以尾繞之鹿死乃吞之訖蛇亦繞樹其鹿角乃¶
鑚皮出蛇亦殆死瘡瘥即更吞鹿　雲南有神祠石室¶
<pb:KR2k0004_WYG_080-12a>¶
稱黄石公祈之用紙一張筆一雙墨一丸室内有啓必¶
知吉凶而不見形　青蛉故縣有禺同山俗謂山穴内¶
有金馬碧雞之神其光倐忽人皆見之　弄棟故縣廢¶
葉橋縣有弔鳥山山上有鳥千百羣飛啁唽一歲必一¶
度大集云鳳凰死于此也　迷水鎮有滇水方三百里¶
上源深濶下流淺狹有似倒流故名滇水有神馬與人¶
馬交生駿駒¶
¶
　　保州¶
¶
<pb:KR2k0004_WYG_080-12b>¶
　　保州雲山郡今治定亷縣本維州之定亷縣南接吐蕃¶
為夷落之險塞唐開元二十八年羌夷内附因置奉州¶
以董晏立為刺史領定亷一縣天寳元年改為雲山郡¶
八載移治所於天保軍乃改為天保郡乾元元年西山¶
夷兵馬使嗣歸誠王董嘉俊以西山管内天保郡歸附¶
乃改為保州以嘉俊為刺史¶
¶
　　元領縣三¶
¶
　　定亷　歸順　雲山¶
¶
<pb:KR2k0004_WYG_080-13a>¶
　　四至八到¶
¶
　　東北至東京四千二百二十里　東北至西京三千¶
八百里　東北至長安取維州路二千八百里　東¶
至維州風流鎮四十五里　東至吐蕃野城八十里¶
　西至天保軍一百三十五里　北至莫大博嶺七¶
百三里¶
¶
　　户¶
¶
　　唐開元户一千二百四十¶
¶
<pb:KR2k0004_WYG_080-13b>¶
　　土産¶
¶
　　羌活¶
¶
　　定亷縣三鄉隋置定亷鎮隋末陷羌武德七年招白狗¶
羌置維州及定亷縣以界水名永徽元年廢鹽城併入¶
開元二十八年改屬奉州天寳八載改屬天保郡¶
歸順縣一鄉¶
¶
　　雲山縣一鄉唐天寳八載分定亷置此二縣¶
¶
　　真州¶
¶
<pb:KR2k0004_WYG_080-14a>¶
　　真州昭德郡今治真符縣唐天寳五載分臨翼郡之昭¶
德鷄川兩縣置昭德郡乾元元年改為真州盖取真符¶
縣為名¶
¶
　　元領縣三¶
¶
　　真符　鷄川　昭德¶
¶
　　四至八到¶
¶
　　東北至東京(闕)東北至西京三千八百五十里　東¶
北至長安三千里　東至翼州七十里　西至鷄川¶
<pb:KR2k0004_WYG_080-14b>¶
界一百里　南至茂州通化縣界一百里　北至悉¶
州界一百三十里¶
¶
　　户¶
¶
　　唐開元户六百七十¶
¶
　　土産¶
¶
　　當歸　散麝香¶
¶
　　真符縣一鄉唐天寳五年分鷄川昭德二縣置真符縣¶
州所治也¶
¶
<pb:KR2k0004_WYG_080-15a>¶
　　鷄川縣一鄉唐先天二年割翼州翼水縣置天寳五年¶
改屬真州¶
¶
　　昭徳縣一鄉舊志曰縣屬悉州天寳元年改翼州仍改¶
名昭徳縣五年改屬真州¶
¶
¶
¶
¶
<pb:KR2k0004_WYG_080-15b>¶
¶
¶
¶
¶
¶
¶
¶
¶
　　太平寰宇記卷八十¶
¶
