# -*- mode: mandoku-view -*-
#+TITLE: 太平寰宇記
#+DATE: 2019-03-29 20:51:37.119925
#+PROPERTY: ID KR2k0004
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 183
<pb:KR2k0004_WYG_183-1a>¶
　　欽定四庫全書¶
¶
　　太平寰宇記卷一百八十三¶
¶
　　宋　樂史　撰¶
¶
　　四夷十二¶
¶
　　西戎四¶
¶
　　康居國¶
¶
　　康居國漢時通焉王理樂越匿地(註)樂東各切○到畀¶
闐城亦居蘓䪥城與大月氐同俗地和暖饒桐柳葡萄¶
<pb:KR2k0004_WYG_183-1b>¶
多牛羊出好馬東羈事匈奴宣帝時郅支單于殺漢使¶
西阻康居(註)依其險阻以自保固○其後甘延夀陳湯¶
誅滅郅支單于至成帝時康居遣子侍漢貢獻然自以¶
絶遠獨嬌嫚都䕶郭舜上言康居嬌黠其遣子入侍本¶
欲賈市為好辭之詐也宜歸其侍子絶勿復使註不通¶
使於其國○燉煌酒泉小郡及山南道八國給使者徃¶
來人馬驢槖駝食皆苦之空罷耗所過送近絶遠之國¶
非至計漢為其新通重遠人(註)以此聲名為重○終羈¶
<pb:KR2k0004_WYG_183-2a>¶
縻而未絶自後無聞或名號變易或遷徙吞并非所詳¶
也至晉武帝大始中其郍鼻遣使獻善馬至后魏太武¶
大延中遣使朝貢其王姓温月氏人也(註)隋史云即康¶
居之後自漢以來相承不絶也○舊居祁連山北昭武¶
城自被匈奴所破西踰葱嶺遂有此國枝庶各分王故¶
康國左右諸國有米國曹國史國安國小安國那色波¶
國烏那曷國穆國凡九國皆其種類並以昭武為姓云¶
不忘其本也康國都於薩寳水上阿禄迪城王索髮冠¶
<pb:KR2k0004_WYG_183-2b>¶
七寶金花衣綾羅錦綉白疊其妻有髻幪毛巾(註)幪音䝉○¶
丈夫剪髪錦袍名為强國西域諸國多歸之韋節西畨¶
記云康國人並善賈男年五歳則令學書少解則遣學¶
賈以得利多為善其人好音聲以六月一日為歳首至¶
此日王及庶人並服新衣剪鬚髮在國城東林下七日¶
馬射至欲罷日置一金錢於帖上射中者得一日為王¶
俗事天神崇敬甚重云神兒七月死失骸骨事神之人¶
每至其月俱着黒疊衣徒跣撫胸號哭涕淚交流丈夫¶
<pb:KR2k0004_WYG_183-3a>¶
婦女三五百人散在草野求夭兒骸骨七日便止國城¶
外有二百餘户專知喪事别築一院院内養狗毎有人¶
死即徃取屍置此院内令狗食之肉盡收骸骨埋殯無¶
棺槨唐武徳十年其王屈末支遣使獻名馬貞觀九年¶
獻獅子太宗嘉其遠至命秘書少監虞世南為之賦至¶
十一年其國獻黄桃大如鵝卵其色如金亦呼之為金¶
桃詔令植於苑囿(註)杜環經行記云康行國在米國西¶
南三百餘里一名薩米建土沃人富貴有小祠祠名拔¶
<pb:KR2k0004_WYG_183-3b>¶
諸國事者皆出於此也○永徽中頻遣使告為大食所¶
攻兼徴賦税顯慶三年髙宗遣果毅董寄生列其所居¶
城為康居都䕶府仍以其王拂呼縵為都䕶萬歳通天¶
元年則天封其大首領篤娑鉢提為王鉢提㝷卒又冊¶
其子泥湼師師神龍中泥湼卒國人又立突昏開元初¶
累使貢獻鎻子甲水精杯越諾及侏儒人胡旋女子兼¶
狗豹之屬開元十九年其王烏勒上表請封其子咄曷¶
為曹國王黙啜為米國王上許之至二十七年烏勒卒¶
<pb:KR2k0004_WYG_183-4a>¶
遣使册咄曷襲其父位至天寳中又封為欽化王其母¶
可敦封為郡夫人至十一載十三載並遣使來朝¶
¶
　　四至¶
¶
　　在大宛西北可二千里與栗戈伊冽隣接去長安一¶
萬一千三百里東至都䕶理所五千五百里¶
¶
　　土俗物産¶
¶
　　其人皆深目髙鼻多鬚髯善於商賈諸夷交易多輳¶
其國婚姻音聲塟制與突厥同俗奉佛為經書氣候¶
<pb:KR2k0004_WYG_183-4b>¶
温宜五榖勤修園蔬樹木滋茂出駞馬封牛黄金碙¶
砂甘松阿薩那香瑟瑟麞皮氍毹錦疊多葡萄酒富¶
家或至千石連年不敗¶
¶
　　曹國¶
¶
　　曹國隋初時通焉都那密水南數里舊是康居之地國¶
無主康國王令子烏建領之勝兵千餘人國中有越於¶
底城内有得悉神自西海以東諸國並敬事之好淫祠¶
罄資産而無悔其神有金人焉金波羅闊長五尺髙下¶
<pb:KR2k0004_WYG_183-5a>¶
相匀稱漢天子所賜神毎月以駝十頭馬十匹羊百口¶
祭之常有千人食之不盡大業年中遣使來貢唐武徳七¶
年朝貢使至云本國以臣為徤兒聞秦王神武願麾下¶
髙祖大悦至開元中朝貢不絶天寳元年其王哥羅僕¶
遣使朝貢三年詔下封其王為懐徳王四年哥羅僕遣¶
使上表自陳曽祖以來向天可汗忠赤受徴發望乞恩¶
兹将奴國王司於唐國小小所須驅遣奴身一心為國¶
征討至十一年其王設阿忽與國副王野解及九國王¶
<pb:KR2k0004_WYG_183-5b>¶
上表請同心擊黒大食國元宗實賜慰勞之又有中曹¶
國在西曹國之東康國之北其所治謂之迦布底真城¶
在平川其人長大工於戰鬬又有西曹國理那宻水南¶
瑟底痕城¶
¶
　　四至¶
¶
　　東南去康國百里西北至何國五百十里東去𤓰¶
六千六百里¶
¶
　　米國¶
¶
<pb:KR2k0004_WYG_183-6a>¶
　　米國都那宻水西本漢康居地西北至康國百里東至¶
蘓對沙那國五百里米國無王城主姓昭武康國王之¶
支庶　鵄鴹城(註)漢康居之地今其國惟有城長屬康¶
國唐武徳九年城長康數姿遣使獻玉盤¶
¶
　　何國¶
¶
　　何國隋時通焉亦都那宻水南數里亦舊康居地也其¶
王姓昭武亦康國之族𩔖也國城樓北壁畫華夏天子¶
西壁則畫波斯拂菻諸國王(註)菻力甚切○東壁則畫¶
<pb:KR2k0004_WYG_183-6b>¶
突厥婆羅門諸國王勝兵千人其王座金羊座風俗與¶
康國仝貞觀年中遣使朝貢¶
¶
　　四至¶
¶
　　東去曹國一百五十里西去少安國三百里東去𤓰¶
州六千七百五十里¶
¶
　　土俗物産¶
¶
　　西域記云租税風俗與康國同其俗丈夫蓬髮婦人¶
辮髮亦有牢獄推事之時以水灌鼻再灌不承即放¶
<pb:KR2k0004_WYG_183-7a>¶
記年不識卯酉辰巳惟數鷄兔龍蛇若中國使至散¶
花迎之王東面拜又以麝香塗使人額以此重¶
¶
　　史國¶
¶
　　史國隋時通焉都獨莫水南十里亦舊康居之地也其¶
王姓昭武亦康居之庶支也勝兵千餘人其俗衣服與¶
康國仝大業中始通中國後漸强盛乃創建乞史城為¶
數千里郭一邑二萬家唐貞觀中遣使來貢註自曹國¶
史國何國皆在漢之康居地遂使附之也○顯慶三年¶
<pb:KR2k0004_WYG_183-7b>¶
遣果毅董寄生列其所治為佉沙州以其王昭武阿曷¶
為刺史開元十五年其王阿葱必多延屯遣使貢胡旋¶
女子及豹二十七年其王延屯卒冊其子阿葱鉢為王¶
二十九年其王斯謹提立首領勅帝米施來朝貢天寳¶
中詔改其國為來威國其那色波國今亦謂之小史國¶
為史國役屬¶
¶
　　四至¶
¶
　　北去康國二百三十里南去吐火羅五百里西去那¶
<pb:KR2k0004_WYG_183-8a>¶
色波國二百里東北去米國二百里東去𤓰州六千¶
里¶
¶
　　奄蔡國¶
¶
　　奄蔡國漢時通焉西去大秦東南二千里與康國接去¶
陽關八千餘里(闕)絃十餘萬民俗衣服與康居同而土¶
氣温和臨大澤無涯岸亦多楨松白草及貂畜牧逐水¶
草葢近北海至後漢改名阿蘭那國魏時曰粟特國一¶
名温那沙(註)後漢史云初匈奴殺其王而有其國至文¶
<pb:KR2k0004_WYG_183-8b>¶
成帝初遣使朝貢其王忽視已三世矣　周武帝時亦¶
遣使貢¶
¶
　　滑國¶
¶
　　滑國車師之别種也後漢順帝永建初入滑從班力擊¶
匈奴有功漢以入滑為後部親漢侯自晉魏不通中國¶
至梁武帝普通初其王厭帶夷粟陁始遣使獻黄獅子¶
白貂裘波斯錦等物後魏之居桑乾地滑猶為小國屬¶
蠕蠕後稍强大征其旁國波斯渴盤罽賔焉耆龜兹疎¶
<pb:KR2k0004_WYG_183-9a>¶
勒姑墨于闐勾盤等國其王坐金牀隨太歳轉無文字¶
以木為契與傍國通則使傍國胡為胡書羊皮為紙無¶
官職事天神火神每日則出户祀神而後食其跪一拜¶
止死以木為槨父母死其子截一耳塟訖即吉其言待¶
河南人譯然后通至後魏時謂嚈噠國¶
¶
　　土俗物産¶
¶
　　其獸有獅子兩脚駞野驢有角人皆善騎射著小袖¶
長袍用金玉為帶女人披裘頭頭為角長六寸用金¶
<pb:KR2k0004_WYG_183-9b>¶
銀飾之兄弟共妻無城郭氊屋為居東向開户¶
¶
　　嚈噠國¶
¶
　　嚈噠國或云髙車之别種或云大月氐之種類其原出¶
於塞北自金山而南在于闐之西至後魏文帝時已八¶
九十年其國無車有輿多駞馬用刑嚴急盗無多少皆¶
腰斬盗一責十西域康居于闐沙勒安息及諸小國三¶
十餘所皆役屬之號為大國每遣使朝貢後魏孝明帝¶
熈平中遣王伏子統宋雲等使西域所經諸國不知其¶
<pb:KR2k0004_WYG_183-10a>¶
本末及山川里數今舉其畧云至隋時乆請挹怛國都¶
烏滸水南二百餘里大月氐之種𩔖也勝兵五六千人¶
俗善戰先時國亂突厥遣通設字詰强領其國俗同吐¶
火羅南去曹國千五百里東去𤓰州六千五百里隋大¶
業中遣使來貢按劉璠梁典滑國姓嚈噠後以姓為國¶
號訛轉又為之挹怛焉(註)又西域志云其本源或云車¶
師之種或云髙車之種或云大月氐之種又韋節西畨¶
記云親問其國人並自稱挹闐又按漢書陳湯征郅支¶
<pb:KR2k0004_WYG_183-10b>¶
康居付王挹闐抄其後重此或康居之種𩔖然傳自逺¶
國夷人語説舛年代綿邈莫知根實不可得而辯也今¶
考其風俗物産及諸家所説而編之¶
¶
　　四至¶
¶
　　在于闐之西東去長安一萬一千里¶
¶
　　土俗物産¶
¶
　　其俗衣服各别加以瓔珞頭皆剪髪其語與蠕蠕髙¶
車及諸國不同死者富家累石為藏貧者掘地而埋¶
<pb:KR2k0004_WYG_183-11a>¶
隨身諸物皆置冢内又兄弟共娶一妻無兄弟者其¶
戴一角帽若有兄弟者依其數之多少更加帽角焉¶
¶
　　天竺國¶
¶
　　天竺國後漢通焉即漢時身毒國(註)初張騫使大夏見¶
卭竹杖蜀布問之大夏國人曰吾徃身毒市之即天竺¶
也或云摩陁迦或云沙羅門在葱嶺之南去月氐東南¶
數千里地方三萬餘里其中分為五天竺一曰中天竺¶
二曰東天竺三曰南天竺四曰西天竺五曰北天竺地¶
<pb:KR2k0004_WYG_183-11b>¶
各數千里城邑數百南天竺際北海北天竺拒雪山四¶
周有山為壁南面一谷通大路為國陽門東天竺際東¶
海與扶南林邑接隣但隔山海而已西天竺與罽賔波¶
斯相接中天竺據四天竺之間國並有王侯時捐毒國¶
去長安九千八百六十里去都䕶理所又二千八百里¶
南與葱嶺相連北與烏孫接衣服𩔖烏孫隨水草為塞¶
種也顔師古云捐毒即身毒身毒則天竺也塞種即釋¶
種也葢語音有輯重○從月氐髙附國以西南至西海¶
<pb:KR2k0004_WYG_183-12a>¶
東至盤起皆身毒之地身毒有别城數百城置長有别¶
國數百國置王雖各小異而俱名身毒註扶南傳云舍¶
衞國𨽻屬天竺迦尸國一名波羅奈國亦名波羅奈斯¶
國竺法維佛國記云波羅奈國在迦維羅越國南一千¶
四百八十里釋法盛厯國傳云其國有稍割牛黒色角¶
細長可四尺餘十日一割不割便或致死人服牛血皆¶
老夀國人皆夀五百歳牛夀亦等於人亦乃天竺屬國¶
也○所部臨怕河一名迦毗黎河靈鷲山胡語曰耆闍¶
<pb:KR2k0004_WYG_183-12b>¶
崛山山是青石頭似鷲鳥註竺法維佛國記云在摩揭¶
提國南天竺屬國也○其時國屬月氐月氐殺其王而¶
置将令統其人俗修浮圖不殺生飲酒桓帝延熹三年¶
頻從日南徼外來獻時帝好神數祀浮圖老子百姓稍¶
有奉者后遂轉盛其國王土著與月氐同而卑濕暑熱¶
人弱於月氐晉魏時絶不復通梁武帝天監初其王長¶
史竺羅貢獻后魏宣武時南天竺國遣使獻駿馬云其¶
國出獅子豹貂&KR0968;註胡昆切○槖駞犀象有火齊如雲¶
<pb:KR2k0004_WYG_183-13a>¶
母而色紫别之則薄如蟬翼積之則如沙榖之重沓有¶
金剛似紫石英百鍊不銷可以攻玉出玳瑁金銅鐡鈆¶
錫金織縷金罽白疊毾㲪(註)音塔蹬○又有旃檀鬱金¶
等香甘蔗諸果石宻胡椒薑等黒鹽西與大秦安息交¶
市中或至扶南交趾貿易多珊瑚珠璣瑯玕俗無薄籍¶
以齒貝為貨尤工幻化丈夫致敬極者䑛足摩踵而致¶
其辭家有竒樂倡伎其王與大臣多服錦罽王乃螺髻¶
於頂餘髪剪之使短丈夫剪髮穿耳埀璫俗皆徒跣衣¶
<pb:KR2k0004_WYG_183-13b>¶
童白色怯於鬭戰有弓箭甲矟亦有飛梯地道木牛流¶
馬之法有文字善天文算厯之術其人皆學悉曇章書¶
於貝多樹葉以記事隋煬帝通西域遣裴矩應接西蕃¶
諸國多有至者惟天竺不通帝以為恨唐武徳中其東¶
西南北四天竺國悉臣服於中天竺國貞觀初中國沙¶
門元奘至其國中天竺王羅逸多謂元奘曰我聞彼國¶
有聖人出作秦王破陣樂試為我説秦王之為人也元¶
奘具言聖徳其王曰信如所言我當自朝也至十五年¶
<pb:KR2k0004_WYG_183-14a>¶
自稱摩伽佗王遣使朝貢王姓乞利咥註丑栗切○名¶
户羅逸多或云姓刹利氏二十二年右衛率府長史王¶
元䇿奉使天竺㑹尸羅逸多死國中大亂其臣那伏帝¶
阿羅陁那順自立乃發兵拒元䇿元䇿挺身進抵於吐¶
蕃之西南以書徴隣國之兵吐蕃發鋭千二百人泥婆¶
羅國發七千餘騎來赴元䇿與其副蒋師仁發一國之¶
兵進至國茶傳(註)音博○羅城即中天竺之所居也連¶
戰大破之斬首三千餘級赴水溺死者且萬人獲其王¶
<pb:KR2k0004_WYG_183-14b>¶
妃及王子等虜男女萬二千人牛馬三萬餘匹於是天¶
竺響震城邑聚落降者五百八十餘所遂俘阿羅那順¶
以還太宗大悦大㑹因謂侍臣曰夫人耳目玩於聲色¶
口鼻躭於臭味此乃敗徳之源若天竺不刦我使人豈¶
能俘虜耶昔中山以貪寳取斃蜀侯以牛金致滅莫不¶
由之是時就其國得方士那羅邇娑婆寐自言年二百¶
歳云有長生之術上深禮之館於金颷門内造延年藥¶
令兵部尚書崔敦禮主之發使天下採諸竒藥異石延¶
<pb:KR2k0004_WYG_183-15a>¶
厯歳月藥成服之無效後放還本國拜元䇿為朝大夫¶
天授三年東天竺王摩羅枝摩西天竺王尸羅逸多南¶
天竺王遮婁其校羅婆北天竺王婁其那那中天竺王¶
地婆西那並來朝貢中宗睿宗兩朝頻獻方物開元三¶
年遣使瞿曇惠誠來朝貢八年南天竺遣使貢豹皮及¶
黄色鸚鵡又奏請以戰象兵馬討大食國及吐蕃求有¶
以名其軍制書嘉其號為懐徳軍至九月南天竺王尸¶
利那羅僧迦寳多拔摩為國造寺上表乞賜寺額勅以¶
<pb:KR2k0004_WYG_183-15b>¶
歸化為名以賜之至十一月遣使冊利那羅僧伽寳多¶
拔摩為南天竺國王遣使來朝十七年北天竺國三藏¶
沙門僧宻多貢質汗藥等十九年至天寳中皆有使至¶
(註)晉宋浮圖經云臨兒國其王生浮圖浮圖太子也父¶
屑頭耶母曰莫耶浮圖身服黄色髮青如青經始莫耶¶
夢白象而孕及生從母左脇出生而有髻隨地能行七¶
步此國在天竺城中天竺又有神人名沙律昔漢哀帝¶
元夀元年博士弟子景盧受大月氐王使伊存口受浮¶
<pb:KR2k0004_WYG_183-16a>¶
圖經曰復立者其人也偃蒲塞桑門伯聞號間白間比¶
邱晨門皆弟子號也浮圖所載與中國老子經商出入¶
葢以為老子西出關過西域之天竺其教為浮圖徒屬¶
弟子别號合有二十九不能詳載故畧之諸家記天竺¶
事多録諸僧法明道安之流傳記疑皆詼誕不經不復¶
悉慕也已具序畧注中¶
¶
　　四至¶
¶
　　去長安九千八百里都䕶理所二千八百里南與葱¶
<pb:KR2k0004_WYG_183-16b>¶
嶺相連北與烏孫接¶
¶
　　土俗物産¶
¶
　　後漢宣武時南天竺國遣使獻駿馬云其國出獅子¶
貂豹&KR0968;(註)胡昆切○槖駞犀象有火齊金剛玳瑁五¶
金金縷織成𦋺白疊&KR1392;㲪(註)音㙮登○又有旃檀鬱¶
金果實鹽駞尤多味西與大秦安息交市海中或至¶
扶南交趾俗無簿籍以齒貝為貨尤工幻化¶
¶
　　烏萇國¶
¶
<pb:KR2k0004_WYG_183-17a>¶
　　烏萇國即北天竺也在中天竺南一名烏伏郍地方五¶
千里百姓殷實人性懦弱頗詭計尤工禁呪之術篤信¶
佛法言語文字與天竺同而天竺不及之宋曇行記云¶
人皆美白多作羅刹鬼法食噉人肉晝日與羅刹雜於¶
市朝善惡難别自古未通中國唐貞觀十六年朝貢使¶
至并獻龍腦香開元八年遣使冊其王時大食東與烏¶
萇隣境扇誘為盗其王與骨咄王俱位王皆守忠節不¶
應濳輸誠欵元宗嘉奨故並降冊命檀特山(註)外國傳¶
<pb:KR2k0004_WYG_183-17b>¶
云須逹摩太子所居石室在山東壁上西南有東泉生¶
白蓮西北有㙮即阿周仙人住處○阿波羅邏龍池(註)¶
一名奄羅龍池中有毒龍¶
¶
　　車離國¶
¶
　　車離國後漢時通焉居沙竒城一名禮惟持一名沛𨽻¶
王在天竺東南三千餘里大國也其土氣物𩔖與天竺¶
同列城數十皆稱王其人怯弱地東西南北方數千里¶
人俱長八尺乘象駞徃來鄰國有冦乘象以戰¶
¶
<pb:KR2k0004_WYG_183-18a>¶
　　師子國¶
¶
　　師子國東晉時通焉天竺之旁國也在西南大海之中¶
州也延袤三千餘里其洲中有山名陵迦古佛逰處國¶
中有王一以善化人皆以學道為務安帝義熈初遣使¶
獻玉佛像四尺二寸玉色潔潤形制殊特殆非人工晉¶
厯宋代在建康瓦官寺註先有徴士戴安道手制佛像¶
五軀及顧長康畫維摩詰并玉像時人謂為建康三絶¶
至齊東昏遂毁玉像前截臂次取身為嬖妾潘貴妃作¶
<pb:KR2k0004_WYG_183-18b>¶
釵釧時咸惜嘆之建康即今丹陽郡江寧縣是也○宋¶
文帝元嘉五年其王殺利摩訶南遣使貢獻梁武帝大¶
通元年後王迦葉伽羅訶黎耶亦遣使朝貢(註)杜環記¶
云師子國亦曰新又曰婆羅門即南天竺也國之北人¶
盡胡貌秋夏炎旱國之南人盡獠面四時霖雨而從此¶
始有佛法寺舍人皆儋耳布裹腰○唐天寳五載使至¶
獻鈿金寳瓔珞及貝葉冩大般若經¶
¶
　　土俗物産¶
¶
<pb:KR2k0004_WYG_183-19a>¶
　　其地多出竒寳土地和適無冬夏之異五榖所種不¶
須時節其國舊無人止有鬼神及龍居之諸國商賈¶
求共市易鬼不見其形但出珍寳明其所堪價商人¶
依價取之諸國人聞其土樂因此競至或有停住者¶
遂成大國能馴養獅子遂以為名風俗與婆羅門同¶
而猶敬佛法¶
¶
¶
<pb:KR2k0004_WYG_183-19b>¶
¶
¶
¶
¶
¶
¶
¶
¶
　　太平寰宇記卷一百八十三¶
¶
