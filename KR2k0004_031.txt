# -*- mode: mandoku-view -*-
#+TITLE: 太平寰宇記
#+DATE: 2019-03-29 20:51:36.148281
#+PROPERTY: ID KR2k0004
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 31
<pb:KR2k0004_WYG_031-1a>¶
　　欽定四庫全書¶
¶
　　太平寰宇記卷三十一¶
¶
　　宋　樂史　撰¶
¶
　　闗西道七¶
¶
　　耀州¶
¶
　　耀州華原郡今理華原縣本雍州之地在秦為北地郡¶
泥陽冨平𨽻焉後為華原縣漢魏至唐皆為畿甸唐末¶
李茂貞據鳯翔僣行墨制建制耀州仍為義勝軍節度¶
<pb:KR2k0004_WYG_031-1b>¶
使割同州美原為鼎州以為屬郡温韜為節度使梁貞¶
明元年韜降於梁乃改耀州為崇州義勝軍為静勝軍¶
又改鼎州為裕州依舊以温韜為節度使後唐同光元¶
年改為耀州順義軍并割雍州之冨平三原雲陽同官¶
美原以屬焉三年降為團練州周顯徳中降為刺史皇¶
朝升為感徳軍節度¶
¶
　　元領縣六¶
¶
　　華原　冨平　三原　雲陽　同官　美原¶
¶
<pb:KR2k0004_WYG_031-2a>¶
　　州境¶
¶
　　東西一百九十里　南北一百八十里¶
¶
　　四至八到¶
¶
　　正東偏南至東京一千二百里　正東偏南至西京¶
一百六十里　東至同州一百八十里　西至汾州¶
三水縣界一百二十里　南至永豐軍一百六十里¶
¶
　　北至坊州一百八十里　東至華州一百八十里¶
西至永興軍涇陽縣界六十七里　東北至坊州¶
¶
<pb:KR2k0004_WYG_031-2b>¶
　　宜君縣界八十三里　西北至邠州一百八十里¶
¶
　　户¶
¶
　　舊户載雍州皇朝户主一萬九千八百客六千一百¶
八¶
¶
　　風俗¶
¶
　　與雍州同¶
¶
　　人物¶
¶
　　唐李靖本京兆三原人　田遊巖　韓瑗並三原人¶
<pb:KR2k0004_WYG_031-3a>¶
栁公綽華原人弟公權¶
¶
　　土産¶
¶
　　栢板出雲陽　啗馬藥出同官　芍藥　石脂　青¶
石出華原¶
¶
　　華原縣四鄉本漢祋祤縣地屬左馮翊魏晉皆於其地置¶
北地郡元魏廢帝三年改為通川郡領泥陽縣隋開皇三¶
年罷郡以縣屬宜州六年改泥陽為華原大業二年省宜¶
州縣屬京兆唐垂拱元年改為永安縣天授二年又置宜¶
<pb:KR2k0004_WYG_031-3b>¶
州大定元年廢神龍元年復為華原縣後唐同光初於此¶
置耀州縣屬焉　土門山在縣東南四里水經注云宜水¶
南出土門山西　祋祤故城在縣東北一里漢縣也宣帝¶
神雀二年鳳凰集祋祤城是也　漢步夀宫在縣東北三¶
里漢宣帝於祋祤鳳凰集處得玉寳乃起步夀宫焉　漆¶
水自東北同官縣界來經邑界　沮水自邠州入縣界合漆¶
水入富平石川河　清水谷在縣西三十五里十道志云¶
即鬼谷先生所居也水自雲陽界來　姚萇殿在縣西北¶
<pb:KR2k0004_WYG_031-4a>¶
十七里晉書萇事苻堅為龍驤將軍從堅子叡討慕容¶
泓為泓所敗叡死堅怒萇懼奔此自稱大單于秦王此¶
殿即萇之所造也¶
¶
　　富平縣南五十里舊四十鄉今十鄉本漢舊縣屬北地¶
郡前漢理在今靈州迴樂縣界後漢移於今寧州彭原¶
縣界晉又移於今縣西南懷徳城後魏大統元年自懷¶
徳城移於今理周閔帝二年於縣置中華郡隋廢郡縣¶
屬雍州唐開元中又移於義亭城葢古之鄉亭也後唐¶
<pb:KR2k0004_WYG_031-4b>¶
同光初割屬耀州　荆山在古雍州境尚書禹貢曰荆¶
岐既旅又曰導汧及岐至於荆山孔注荆在岐山東非¶
荆州之荆山也漢志懷徳縣禹貢北條荆山在南下有¶
彊梁原帝王世紀禹鑄鼎於荆山在馮翊懷徳之地有¶
荆山今其山下有荆渠　漆沮水其下亦名石川水西¶
北自宜州華原縣界流入尚書禹貢曰導渭水東至於¶
漆沮一名洛水出馮翊北　懷徳故城在今縣西南十¶
一里非漢懷徳縣也葢後漢末及三國時因漢舊名於¶
<pb:KR2k0004_WYG_031-5a>¶
此立縣為名今有廢城存　直市按三秦記云直市在¶
冨平西南十五里即秦文公所創物無二價故以直市¶
為名　天乳山在縣西北二十五里兩峯相對𩔖乳形¶
　北鹵川在縣北五里　八公塠在縣東南二十五里¶
其塠兩畔各有小谷象公字中心有堆因以為名又有¶
萬户塠黄金塠　雨金堡在縣東南三十里有一泊每¶
有天雨流入似金色俗呼為雨金堡　鹹泉在縣東南五¶
里　鄭白二渠在縣南二十里　魏獻文帝陵在縣西¶
<pb:KR2k0004_WYG_031-5b>¶
北一十三里　唐中宗定陵在縣西北一十五里龍泉¶
山　魏孝文帝陵後魏武帝陵二陵俱在縣東南二十¶
五里　後周太祖文帝陵在縣西北一十三里　唐代¶
宗元陵在縣西北二十五里檀山　唐順宗豐陵在縣¶
西北二十五里甕金山　唐文宗章陵在縣西北二十¶
里　唐懿宗簡陵在縣西北四十五里　節愍太子陵¶
在縣西北十五里　王翦墓在縣東一十七里　薄昭¶
墓在縣西一十三里薄太后之弟封軹侯　李光弼墓¶
<pb:KR2k0004_WYG_031-6a>¶
在縣西十里顔魯公為碑　重耳冢在縣東三十里¶
司馬欣墓在縣西二十五里章邯長史降項羽封為塞¶
王¶
¶
　　三原縣正南五十里舊二十四鄉今十四鄉本漢池陽¶
地始因苻堅於嶻嶭山北置三原䕶軍以地南有酆原¶
西有孟侯原北有白鹿原是為三原(山在今縣西北六十里)後魏¶
太平真君七年罷三原䕶軍置三原縣屬北地郡明帝¶
孝昌三年蕭寶寅逆亂毛洪賔立義柵捍賊永安元年¶
<pb:KR2k0004_WYG_031-6b>¶
於此置北雍州俗呼洪賔柵其故城在縣北五十五里¶
又割北地郡之三原縣於此置建忠郡以旌其功隋開¶
皇三年罷郡以縣屬雍州後唐割屬耀州　天齊原在¶
縣西北二十五里西連嶻嶭山　堯門山在縣西北三¶
十二里　嶻嶭山水自雲陽縣界流入一名鬼谷昔蘓¶
張師事鬼谷先生即在此谷中也　太白渠在縣南一¶
里黄白城在縣南十五里後漢李催輔政天子東遷三¶
輔饑歉乃移保黄白城即此地　秦曲梁宫在縣西南¶
<pb:KR2k0004_WYG_031-7a>¶
十五里黄白城内　永安故城亦名洪賔柵在縣北五¶
十五里即後魏北雍州城是也周地圖記明帝孝昌三¶
年蕭寶寅逆亂闗右洪賔立義柵以捍賊永安元年於¶
此置北雍州以洪賔為刺史故俗呼為洪賔柵其年又¶
割北地郡之三原縣於此置建忠郡屬北雍州又按北¶
魏書毛遐洪賔兄也亦有功於魏故肅宗詔曰改三原¶
縣為建忠郡以其兄弟功也孝武永熈元年移北雍州¶
於今宜州仍於城中置永安鎮　唐髙祖獻陵在縣東¶
<pb:KR2k0004_WYG_031-7b>¶
一十八里　唐武宗端陵在縣東十里　唐景宗莊陵¶
在縣西北五里　唐永康陵在縣西十八里　于謹墓¶
在縣北十八里¶
¶
　　雲陽縣西南七十里舊十一鄉今七鄉本漢舊縣亦為¶
美陽縣地方有雲陽宫即秦謂之林光宫漢謂之甘泉¶
宫也亦是匈奴金人祭天之所按地理志云昭帝立此¶
縣屬左馮翊後漢末省縣西北八十里故城即漢理也¶
魏志曰司馬宣王撫慰闗中罷縣置撫夷䕶軍及趙王¶
<pb:KR2k0004_WYG_031-8a>¶
倫鎮長安復罷䕶軍後氐羌反又立䕶軍劉石苻姚因¶
之後魏罷䕶軍更於今理别置雲陽縣隋因之唐武徳¶
元年分雲陽縣仍於縣治南十五里水衝城以安之貞¶
觀元年廢泉州改石門縣為雲陽縣至八年廢雲陽入¶
池陽縣仍改池陽縣為雲陽武后垂拱二年改為永安¶
縣天授二年於雲陽置鼎州以三原涇陽醴泉等四縣¶
屬焉久視元年廢州縣仍𨽻府焉神龍初復舊為雲陽¶
縣後唐同光初割屬耀州　嶻嶭山在縣東北十里一¶
<pb:KR2k0004_WYG_031-8b>¶
名慈峩山俗名嵯峩山王褒雲陽宫記東有慈峩山今¶
土人謂之嵯峩頂上有雲起即雨里人以為候昔黄帝¶
鑄鼎於此山　甘泉山一名石鼔原俗云磨石嶺闗中¶
記云甘泉宫在甘泉山上按漢書云單于烽候以應甘¶
泉即此山也又有甘泉水經縣北　中山史記云漢武¶
帝獲寶鼎於汾隂迎鼎至甘泉從行上薦之至中山曣¶
㬈有黄雲葢焉徐廣云闗中亦有中山非冀州者也金¶
泉雲陽宫記泉有數穴清澈無底按雍州記云有人¶
<pb:KR2k0004_WYG_031-9a>¶
飲此泉水見有金色從山照水徃取得金故有此名¶
五龍谷泉水經注五龍水出雲陽宫西南　洷水水經¶
注東流厯峽謂之洷浹　冶谷雲陽宫記冶谷去雲陽¶
宫八十里封襌書所謂谷口是也其山出鐵冶鑄之所¶
因以為名入谷便洪潦沸騰飛泉激射兩峯皆峭壁孤¶
豎横盤坑谷懍然凝沍常如八九月中朱明盛暑當晝¶
暫暄凉秋晚候緼袍不煖所謂寒門者也又云入冶谷¶
二十里有一槐樹樹北有泉名曰金泉今按此樹猶存¶
<pb:KR2k0004_WYG_031-9b>¶
在金泉西南百步谷中今有毛原監　雲陽宫按史記¶
秦始皇二十七年作甘泉前殿築甬道自咸陽屬之關¶
中記林光宫一曰甘泉宫秦所造在今池陽故縣西北¶
甘泉山上周迴十餘里三輔黄圖云甘泉宫漢武帝建¶
元中増廣之周迴十九里漢儀注曰甘泉宫去長安二¶
百里望見長安城黄帝以来圜丘祭天處開山圖曰雲¶
陽先生之墟也中有神書鐵券玉石之記又曰武帝於¶
甘泉宫更置前殿始廣宫室有芝生甘泉殿房内中漢¶
<pb:KR2k0004_WYG_031-10a>¶
舊儀又云芝有九莖金色緑葉朱實夜有光乃作芝房¶
之歌三輔黄圖曰漢武帝起紫殿雕文刻鏤以玉飾之¶
成帝永始四年行幸甘泉郊秦畤神光降於紫殿今按¶
甘泉谷北岸有古槐樹在故宫之南雲陽宫記甘泉宫北¶
有槐樹今謂玉樹根幹盤峙二三百年木色青葱耆舊相傳¶
咸以為此樹即楊雄甘泉賦所謂玉樹青葱者也　黎¶
園雲陽宫記車箱坂下有黎園一頃樹數百株青翠繁¶
宻望之如車葢　通天臺史記武帝元封二年公孫卿¶
<pb:KR2k0004_WYG_031-10b>¶
言於帝曰仙人好樓居帝乃使卿持節候神作通天臺¶
漢舊儀云通天臺髙三十丈雲雨悉在其下去長安城¶
三百里望見長安城武帝祭天上通天臺舞八嵗童男¶
女三百人置祠具招仙人祭天己令人升通天臺以候¶
天仙天神既下見有大流星乃舉烽火而就行宫望拜¶
漢儀注上有承露仙人掌擎玉杯承雲表之露元鳯間¶
臺自毁椽桷皆化為龍鳯隨風雨飛去西京賦云通天¶
訬以竦峙徑百常而莖擢上辬華以交紛下刻陗其若¶
<pb:KR2k0004_WYG_031-11a>¶
削　鄭國渠按始皇元年韓聞秦好興事欲疲之乃使¶
水工鄭國間説令鑿涇水自仲山西扺瓠口為渠並北¶
山東注洛三百餘里欲以溉田中作而覺秦欲殺國國¶
曰始臣為間然渠成亦秦之利也秦以為然卒使成渠¶
溉舄鹵之地四萬餘頃收皆畝一鍾闗中無㐫年命為¶
鄭國渠後至武帝元鼎六年一百三十六嵗倪寛為左¶
内史又奏請穿六輔渠以益溉鄭渠旁髙卬之田後十¶
六嵗趙中大夫白公又奏穿涇水注渭中溉田四千五¶
<pb:KR2k0004_WYG_031-11b>¶
百餘頃人得其饒而歌之唐永徽六年雍州長史長孫¶
詳奏言往日鄭白渠溉田四萬餘頃今為富啇大賈兢¶
造碾磑止溉一萬許頃於是髙宗令分檢渠上碾磑皆¶
毁撤之未㡬所毁皆復廣徳二年李吉甫之父文獻公¶
為工部侍郎復陳其弊代宗亦命文獻拆去私碾磑七¶
十餘所嵗餘文獻出牧常州私制如初至大厯中水利¶
所及纔六千二百餘頃　太白渠漢溝洫志武帝大始¶
二年趙中大夫白公奏穿渠引涇水首起谷口尾入櫟¶
<pb:KR2k0004_WYG_031-12a>¶
陽注渭中袤二百里溉田四千五百餘因名曰白渠民¶
得其饒　徑路神祠漢志雲陽縣有休屠金人徑路神¶
祠三所音義云匈奴祭天處在雲陽甘泉山下秦奪其¶
地後徙休屠故地郊祀志徑路祠神祭休屠王也　鉤¶
弋陵者漢武帝鉤弋趙婕妤昭帝母也昭帝即位追尊¶
為皇太后發卒二萬人起雲陵邑三千户列仙傳鉤弋¶
夫人齊人姓趙少好酒病卧六年右手拳飲食少望氣¶
者云東北有貴人推而得之召到姿甚佳武帝披其手¶
<pb:KR2k0004_WYG_031-12b>¶
得玉鉤而手尋展遂生昭帝後武帝害之及殯尸香一¶
月昭帝即位更塟之棺空但有綵履雲陽宫記鉤弋夫¶
人至甘泉而卒尸香聞十餘里塟雲陽武帝思之為起¶
通靈臺於甘泉宫有一青鳥集臺上往来至宣帝時乃¶
止　漢武帝廟在縣西北一百里　唐宣宗貞陵在縣¶
西北四十里　唐徳宗崇陵在縣北一十五里嵯峨山¶
　李陵母冢在縣西北一十五里　古石蛇在縣西北¶
四十里　流金冶在縣東北十里¶
¶
<pb:KR2k0004_WYG_031-13a>¶
　　同官縣東北五十里舊六鄉今四鄉本漢祋祤縣地屬¶
左馮翊晉為頻陽地苻堅於祋祤城北置銅官䕶軍屬北¶
地郡後周除金字作此同字屬宜州隋大業二年省宜¶
州縣屬雍州唐貞觀初又屬宜州十七年州廢還京兆¶
府後唐割屬耀州　白馬山在縣西北　銅官川在縣¶
北五十里水經注銅官水出祋祤東北西南逕同官¶
川謂之銅官水　女華夫人祠在縣北三十里女華山¶
上其山髙峯秀出毎有大風雷多從華嶽至此故老傳¶
<pb:KR2k0004_WYG_031-13b>¶
云華嶽女君在此山上因立祠每水旱祈禱有騐焉¶
美原縣正東三十里舊十鄉今四鄉秦漢頻陽縣地舊¶
縣在今縣南三里故城是也因界内頻山取名屬左馮¶
翊本秦厲公置苻秦時置土門䕶軍後魏太平真君七¶
年割入同官縣景明元年分同官縣置土門縣因頻山¶
有二土門狀如門故曰土門大業二年省義寧二年再¶
置貞觀十七年又省咸亨二年復置仍改為美原縣即¶
今理後唐同光割屬耀州　頻山在今縣西北十一里秦¶
<pb:KR2k0004_WYG_031-14a>¶
厲公於此山之南置頻陽縣又秦將王翦即此縣人也¶
　䕶鼎按漢書宣帝時扶風美鼎縣民得鼎獻之下¶
有司議多以宜薦見宗廟如元陽時故事京兆尹張敞¶
議今鼎出周都之地有刻書曰王命尸臣官此栒邑賜¶
爾旂鸞黼黻琱戈尸臣拜手對揚景命以臣詳之即周¶
賜大臣之鼎不足以見宗廟制曰京兆尹議當　頻陽¶
故城在今縣南三里漢為縣後魏省今廢城存　義林¶
旌義二鄉唐元和三年勅割隸冨平縣以奉豐陵　玉¶
<pb:KR2k0004_WYG_031-14b>¶
女山在縣西三十五里　明月山在縣西北二十里¶
¶
　　乾州¶
¶
　　乾州今理奉天縣本京兆奉天縣唐末李茂貞建為乾¶
州乾寧中以覃王出鎮建為威勝軍割奉天好畤武功¶
盩厔醴泉等五縣以𨽻焉至莊宗同光年中改為刺史¶
屬鳯翔其武功醴泉二縣還京兆府盩厔入鳯翔只領¶
奉天好畤二縣至明宗天成三年又割好畤還京兆府¶
只領奉天一縣皇朝乾徳二年割好畤永夀二縣屬焉¶
¶
<pb:KR2k0004_WYG_031-15a>¶
　　領縣三¶
¶
　　奉天　好畤　永夀¶
¶
　　州境¶
¶
　　東西八十九里　南北一百四十里¶
¶
　　四至八到¶
¶
　　東至東京一千四百五十里　東至西京一千三百¶
里　東至長安一百八十里　西至鳯翔一百十八¶
里　南至武功縣五十里　北至邠州一百五十里¶
<pb:KR2k0004_WYG_031-15b>¶
　東南至永興軍平縣七十里　西北至鳯翔府一¶
百一十里　西南至永興軍武功縣五十里　東北¶
至永興軍醴泉縣七十里¶
¶
　　户¶
¶
　　舊户載京兆府皇朝管户主七千三百六十九客一千¶
七百五十六¶
¶
　　風俗¶
¶
　　與長安同¶
¶
<pb:KR2k0004_WYG_031-16a>¶
　　土産元無¶
¶
　　奉天縣舊十九鄉今六鄉本漢醴泉縣地唐光宅元年¶
以高宗乾陵在縣西北一十三里武后分醴泉始平好¶
畤武功新平郡之永夀五縣之地以置此額奉陵寢屬¶
京兆府因名奉天至建中初有術士桑道茂請城奉天¶
其後朱泚反車駕幸焉興元元年升為赤縣乾寧中置¶
乾州於此今為果下郡　莫谷水在州西北從永夀縣¶
麻亭嶺流入至縣界西南流入武功　甘泉在州東北¶
<pb:KR2k0004_WYG_031-16b>¶
從永夀縣温秀嶺流至縣界却入醴泉合涇河　乾陵¶
唐髙宗皇帝與則天同一陵在州西北五里　靖陵唐¶
僖宗皇帝陵在州東北一十里與乾陵相隔豹谷　陸¶
賈墓在州東北二十里岑陽甘雨兩河西原　妲己墓¶
在州西五里莫谷河西半崖波内　好畤故城在州東¶
岑陽鄉一十五里　五味坡在邑界　梁山即禹貢云¶
壺口治梁及岐又古公亶父踰梁山至於岐下及秦立¶
梁山宫皆此山也¶
¶
<pb:KR2k0004_WYG_031-17a>¶
　　好畤縣西北三十五里舊七鄉今三鄉本漢舊縣畤者¶
神明所依止也自古以雍州積髙神明之隩故立泰畤¶
以郊上帝諸神祠皆聚焉後漢省故縣在今縣東南四¶
十三里奉天縣界好畤故城是也晉元康中復於漢好¶
畤縣城東南二里再置好畤縣周建徳三年併入莫西¶
縣隋開皇十八年又改莫西縣為好畤大業三年省唐¶
武徳二年分醴泉縣置因漢舊名屬雍州三年改屬稷¶
州貞觀元年廢稷州縣仍屬舊二十一年移於廢上宜¶
<pb:KR2k0004_WYG_031-17b>¶
縣置即今理也其上宜縣隋開皇十八年廢後唐同光¶
中割好畤屬鳯翔長興元年却還京兆皇朝乾徳四年¶
割屬乾州　梁山史記周本紀曰古公亶父去豳渡漆¶
沮踰梁山止於岐下即此是　岐下秦有盜繆公馬於¶
此而食繆公飲之酒與野人相接　梁山宫史記秦始¶
皇三十五年幸梁山宫即此也　莫谷水經縣界　蘓¶
武冢在縣東三十里今里名守節焉　武亭河自鳯翔¶
麟遊縣界流過當縣入武功縣界　石門山在縣西美¶
<pb:KR2k0004_WYG_031-18a>¶
川鄉一十五里　明月山在縣西一十五里與鳯翔扶¶
風縣分界¶
¶
　　永夀縣西六十里舊十一鄉今六鄉葢豳國之地公劉¶
之居漢為漆縣地後魏大統十四年於今縣北廣夀原¶
上置廣夀縣周大象元年改為永夀隋開皇三年省入¶
新平唐武徳二年又分新平縣南界於今縣北永夀原¶
西置縣因原立名屬邠州四年又南移於義豐塠置貞¶
觀二年又南移於今理神龍三年割屬京兆府景龍元¶
<pb:KR2k0004_WYG_031-18b>¶
年復屬邠州興元元年又南移於順義店皇朝乾徳中¶
割屬乾州　高泉山在今縣北三十里酈道元水經注¶
甘泉即高泉山也　温修山一名温秀山開山圖云温¶
修山實三陽山也謂之温秀葢習俗相訛耳　永夀原¶
名廣夀原避隋煬帝諱改為永夀原在縣西北　莫谷¶
水其源出高泉山名安陽泉南流厯莫谷改名莫谷水¶
後魏於水西制縣因名莫西縣也　南𡺳故城後魏時¶
所築在縣北據山其東西南三面險絶實控禦之地¶
<pb:KR2k0004_WYG_031-19a>¶
齊難故城齊難即姚興將名也屯軍築壘在今縣西其¶
南西北三面一如南豳之險　莫營闗後魏所置在縣¶
西南　涇水自新平縣界流入醴泉苑在縣東北十里¶
并宫並周所立後廢唐貞觀四年置醴泉監兼置屯¶
五所隸司農寺¶
¶
¶
¶
<pb:KR2k0004_WYG_031-19b>¶
¶
¶
¶
¶
¶
¶
¶
¶
　　太平寰宇記卷三十一¶
¶
