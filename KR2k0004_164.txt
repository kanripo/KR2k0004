# -*- mode: mandoku-view -*-
#+TITLE: 太平寰宇記
#+DATE: 2019-03-29 20:51:38.721433
#+PROPERTY: ID KR2k0004
#+PROPERTY: BASEEDITION WYG
#+PROPERTY: WITNESS master    
#+PROPERTY: JUAN 164
<pb:KR2k0004_WYG_164-1a>¶
　　欽定四庫全書¶
¶
　　太平寰宇記卷一百六十四¶
¶
　　宋　樂史　撰¶
¶
　　嶺南道八¶
¶
　　康州領廢瀧州¶
¶
　　康州晉康郡今理端溪縣秦屬南海郡二漢屬蒼梧郡¶
晉分置晉康郡宋齊以下因之隋平陳廢晉康郡以所¶
領縣屬端州大業三年罷州為信安郡今高要郡是也¶
<pb:KR2k0004_WYG_164-1b>¶
唐武徳四年分置南康州都督端康封新宋瀧等州九¶
年廢都督府及康州貞觀元年又置南康州十一年廢¶
十二年又置去南字天寳元年改為晉康郡乾元元年¶
復為康州皇朝開寳五年平廣南仍廢康州諸縣入端¶
溪縣𨽻端州尋復舊從部民之告請也又六年廢瀧州¶
開陽建水鎮南等三縣入瀧水一縣來屬康州¶
¶
　　康州元領縣四　　今一¶
¶
　　端溪¶
¶
<pb:KR2k0004_WYG_164-2a>¶
　　三縣廢¶
¶
　　晉康　悦成　都成　已上三縣廢入端溪¶
¶
　　廢瀧州元領縣四　今一¶
¶
　　瀧水¶
¶
　　三縣廢¶
¶
　　開陽　　建水　　鎮南　已上併入瀧水¶
¶
　　州境¶
¶
　　東西三百三十五里　南北五百九十里¶
¶
<pb:KR2k0004_WYG_164-2b>¶
　　四至八到¶
¶
　　西北至西京舊圖經五千一百五十里　西北至梧¶
州一百三十里　南至髙州五百八十里　北至廣¶
州化䝉縣一百九十里　東北至新州新興縣一百¶
八十里　東南至竇州三百二十里　東北至廣州¶
懐集縣二百里　西北至封州一百里¶
¶
　　户¶
¶
　　康州唐開元户八千¶
¶
<pb:KR2k0004_WYG_164-3a>¶
　　廢瀧州唐開元户七百一十四皇朝管二州户主客¶
一千四十九¶
¶
　　風俗¶
¶
　　康瀧一同並夷獠相雜¶
¶
　　康州土産¶
¶
　　大甲香　鈎籐　烏藥　鮫魚皮¶
¶
　　荆楊樹一名豕樹皮白味如脂異物志云斯調州有¶
木名摩樹汁如脂¶
¶
<pb:KR2k0004_WYG_164-3b>¶
　　廢瀧州土産¶
¶
　　舊貢石斛　其土草多卷施拔心不死離騷註云為¶
宿莽出禹餘糧　菓有桬棠山海經云其味如李而無¶
　核食之使人不溺　又有古斗樹猶畨禺多荔枝¶
¶
　　端溪縣今四鄉漢舊縣屬蒼梧郡晉于縣分置晉康郡¶
隋廢郡併入端州唐武徳後分置康州　端山呉録云¶
端溪縣有端山輿地志云有樹冬榮其子號曰猪肉子¶
大于柸即此也　定林山山下有石方正似床其傍羅¶
<pb:KR2k0004_WYG_164-4a>¶
生韶子堪食又有金林山一名思黄金山俚人有岑班¶
者入山採伐遇一寳珠徑圍五寸疑為石遂取以還及¶
夜光明照耀舉栅朗然俚人甚懼以火燒之光雖小損¶
頓更明徹猶照一室如白日也客有請之千金遂秘而¶
不出　廢晉康縣在州西南七十里本隋安遂縣唐至¶
徳二年改為晉康　廢悦城縣在州東八十里本隋樂¶
城縣屬端州武徳五年割屬康州改為悦城縣今悦為¶
城鎮　廢都城縣在縣西南四十五里漢端縣地已上¶
<pb:KR2k0004_WYG_164-4b>¶
三縣併入端溪今為都城鎮　思耆山　程溪水在都¶
城縣東百步亦名零溪水南越志云昔有温氏媼者端¶
溪人也嘗居澗中捕魚以資日給忽于水側遇一卵大¶
如斗乃將歸置器中經十許日有一物如守宫長尺餘¶
穿卵而出因任其去留稍長五尺便能入水捕魚日得¶
十餘頭稍長二尺許得魚漸多常逰波中縈迴媼側後¶
媼後治魚誤斷其尾遂逡巡而去數年乃還媼見其煇¶
色炳燿謂曰龍子今復來也因蟠旋逰戲親馴如初秦¶
<pb:KR2k0004_WYG_164-5a>¶
始皇聞之曰此龍子也朕徳之所致詔使者以元珪之¶
禮聘媼媼戀土不以為樂至始安江去端溪千餘里龍¶
輒引船還不踰夕至本所如此數四使者懼而止卒不¶
能召媼媼殞痊於江陰龍子常為大波至墓側縈浪轉¶
沙以成墳土人謂之掘尾龍今南人為舡為龍搖尾即¶
此也　龍母媼墓縣説城鄉東¶
¶
　　瀧水縣東北一百八十里舊二鄉今四鄉本漢端溪縣¶
地屬蒼梧郡晉分端溪縣立龍鄉縣即今州理梁分廣¶
<pb:KR2k0004_WYG_164-5b>¶
熈郡置建州又分建州之雙頭洞立雙州隋改龍鄉為¶
平原縣又改為瀧水縣　隋開陽縣在縣東三十五里¶
本隋廢縣唐武徳四年分瀧水置今開陽鎮　廢鎮南¶
縣在縣北九十里本隋安南縣唐至徳二年改為鎮南¶
鄉廢建水縣在縣六十里唐置已上三縣皇朝開寳六¶
年廢入瀧水縣并廢州額仍領𨽻康州入為建水鎮廢¶
瀧州本開陽郡土地所屬自漢已上與康州同晉分¶
端溪置龍鄉縣今州即其地南越志云龍鄉縣屬廣熈¶
<pb:KR2k0004_WYG_164-6a>¶
郡梁大同中分廣熈置建州又分建州之雙頭洞立雙¶
州即其地也隋煬帝初廢州置永熈郡武徳四年平蕭¶
銑置瀧州天寳元年改為開陽郡乾元元年復為瀧州¶
　廢永寧安南永業四縣貞觀中廢藥州以永寧屬瀧¶
州本隋永熈縣武徳五年改為永寧　三鼎石今名三¶
奠石　鼎石神郡國志云有鼎石之神在江中隨波出¶
没即赤松子煉水玉金丹處有赤松子祠存　思勞洞¶
有思勞之水出焉　按南越志云晉康郡本屬蒼梧端¶
<pb:KR2k0004_WYG_164-6b>¶
溪縣晉咸康四年分置端溪縣古氓之營去郡上水一¶
百又古茫石大而極髙有樹冬榮子曰猪肪大如柸其¶
肉如肪炙而食之味似猪肉而至美焉有夫陙縣(註)音¶
純○其俗栅居實為里之氓落也民夷曰□夷也又異¶
物志云悦城北百餘里有山中燋石出産毎嵗人採之¶
琢為燒器民亦頼也¶
¶
　　封州¶
¶
　　封州臨封郡今理封州縣即漢蒼梧郡之廣信縣也晉¶
<pb:KR2k0004_WYG_164-7a>¶
以前土地與晉康郡同梁置梁信郡兼置成州隋平陳¶
廢梁信郡改成州為封州煬帝初州廢為封川縣屬蒼¶
梧郡唐武徳四年平蕭銑復置封州天寳元年改為臨¶
封郡乾元元年復為封州¶
¶
　　元領縣二¶
¶
　　封州　　開建¶
¶
　　州境¶
¶
　　東西一百一十七里　南北二百九十四里¶
¶
<pb:KR2k0004_WYG_164-7b>¶
　　四至八到¶
¶
　　北至東京水陸相兼五千里　西北至西京水陸相¶
兼五千五百里　西北取桂州路至長安六千五百¶
八十里　東至廣州五百餘里　西至梧州六十九¶
里　南至康州一百三十里　北至賀州三百六十¶
六里　東南至康州一百二十四里　西南至康州¶
一百一十三里　東北至廣州洊水縣一百六十里¶
西北至梧州五十五里¶
¶
<pb:KR2k0004_WYG_164-8a>¶
　　戸¶
¶
　　唐開元户八百皇朝户主客共一千一百三十二¶
¶
　　風俗¶
¶
　　與康州同¶
¶
　　土産¶
¶
　　貢鮫魚皮　春紫笋茶　夏紫笋茶　榛牛　都落¶
布　牛黄¶
¶
　　封川縣五鄉州所理漢元鼎六年置廣信縣屬蒼梧郡¶
<pb:KR2k0004_WYG_164-8b>¶
在風水之陽梁置梁信郡隋平陳改置成州隋末廢州¶
為封川縣移理封州　屬蒼梧郡唐武徳初置封州于¶
此縣　豊壽山在縣東南四十里高一百三十丈多藏¶
雷電霹靂土人呼為霹靂山　麒麟山在縣北八十里¶
高五百丈以居人莫麒麟所居姓名名之　西江水在¶
縣西一百三十步源出邕州經潯融象郴等州入籐容¶
梧至當州合桂江水按南越志云漢元鼎六年自巴蜀¶
徴夜郎兵下䍧牱㑹畨禺即此水　封口水在縣北十¶
<pb:KR2k0004_WYG_164-9a>¶
四里源出賀州馮乘縣經州界　班石山在縣東六十¶
里其石五色故曰班石山有風穴即𩔖苑云風穴出蒼¶
梧郡者草多芳菊　龍石山出石膏　陳欽漢書云封¶
川縣陳欽字子逸漢武時治左氏傳故三輔决録云傳¶
左氏逺在蒼梧即欽也¶
¶
　　開建縣北一百七十里二鄉漢封陽縣屬蒼梧郡晉永¶
嘉三年析置開建縣屬南靜郡隋大業十年因賊廢唐¶
武徳五年依舊置仍𨽻封州　忠黨山在縣北七十里¶
<pb:KR2k0004_WYG_164-9b>¶
髙六百丈　波羅水在縣北二十八里出廣州洊水縣¶
南流入縣界　靈鼠石在縣東二十里　萬家石在縣¶
北五十里¶
¶
　　梧州¶
¶
　　梧州蒼梧州理蒼梧秦屬桂林郡漢為蒼梧漢書云即¶
武帝元鼎六年開置也兼置交州領郡七理于此晉以¶
后並因之梁初廢屬成州平成改為封州隋煬帝初州¶
廢屬蒼梧永平二郡地唐武徳四年平蕭銑置梧州領¶
<pb:KR2k0004_WYG_164-10a>¶
蒼梧豪靜開江三縣貞觀八年割籐州之孟陵賀州之¶
綏越來屬十二年廢豪静縣天寳元年改為蒼梧乾元¶
元年復為梧州¶
¶
　　元領縣三　　今二¶
¶
　　蒼梧　　戎城¶
¶
　　一縣廢¶
¶
　　孟陵併入蒼梧¶
¶
　　州境¶
¶
<pb:KR2k0004_WYG_164-10b>¶
　　東西一百七十里　南北三百五十六里¶
¶
　　四至八到¶
¶
　　西北至東京五千里　西北至西京五千四百里¶
西北取桂州路至長安六千三百里　東至封州五¶
十里　西至籐州一百五里　南至儀州二百七十¶
五里　北至賀州二百六十里　西北沿流至舊富¶
州三百二十里　西南泝流至籐州一百里　東北¶
至賀州四百一十里　正南微西至羲州三百里¶
¶
<pb:KR2k0004_WYG_164-11a>¶
　　户¶
¶
　　唐開元户一千一百六十皇朝户主一千一百八十¶
八客四百九十九¶
¶
　　風俗¶
¶
　　南越至新寧縣多俚獠善為犀渠左太冲所謂户有¶
犀渠又云暘夷之甲以錫箔飾之雜以丹漆照輝昱¶
晃左思所謂暘夷勃盧¶
¶
　　人物¶
¶
<pb:KR2k0004_WYG_164-11b>¶
　　士燮蒼梧人為交趾太守第一合浦太守次第䵋九¶
眞太守䵋弟武南海太守兄弟並為列郡震服百蠻¶
尉佗不足踰也¶
¶
　　土産¶
¶
　　白石英　石粟　白粟　龍眼　荔枝　按地理志¶
廣信縣多龍眼荔枝生於山溪人家亦種之¶
¶
　　蒼梧縣舊二鄉今六鄉漢蒼梧縣治廣信縣即今州治¶
也隋立蒼梧縣於此置郡　白鶴觀在州西隔江壇側¶
<pb:KR2k0004_WYG_164-12a>¶
生白石英唐開元二十七年置咸通末鄭畋自翰林承¶
㫖學士謫官蒼梧太守増修觀宇臨江建水閣因題詩¶
云松隂如幄水如羅秋盡山青白鳥過獨坐(闕)　心正¶
寂數聲何處竹枝歌¶
¶
　　戎城縣南二十里舊二鄉今五鄉本遂城縣屬永平郡¶
隋開皇十一年屯軍于縣南歌羅洞改為戎城縣屬感¶
羲郡唐永徽六年復𨽻梧州¶
¶
　　廢孟陵縣在州北九十里本漢猛陵縣屬蒼梧郡蕭銑¶
<pb:KR2k0004_WYG_164-12b>¶
僣號於此改置孟陵縣潯江縣皇朝開寳四年併入蒼¶
梧縣　通星山在城外昔太守劉耀常登之仰觀故以¶
通星為名　金石山在州東南四里　石乳山在州西¶
四里　石英山在州西桂江之上生石英下有靈泉因¶
置神祠　鶴奔岡在州西一里　斑石輿地志廣信縣¶
之東有孤巖上有斑石皆五色　金坑孟陵縣古錢村¶
有金坑三所　火山直對州城隔得桂江水嶺表録云¶
梧州對岸西火山山形髙下大小如桂林獨秀山山下¶
<pb:KR2k0004_WYG_164-13a>¶
水澄潭其深無極火光每三五夜一見於山頂每至一¶
更初火起匝其頂如野燒甚者廣十丈餘食頃而息或¶
言其下水中有寳珠光照於上如火上有荔枝四月先¶
熟以其地熱故謂火山也核大而味酸其髙新二州與¶
南海産者最佳五月六月方熟沈佺期嘗有詩云身經¶
火山熟顔入瘴鄉銷即此山也　氷泉在城一郡人民¶
皆飲此水唐大厯三年容州經畧使元結撰氷泉銘蒼¶
梧郡城東有泉出焉在郭中清而甘寒若氷在盛暑之¶
<pb:KR2k0004_WYG_164-13b>¶
候蒼梧之人得救渇泉與火山相對故命之曰氷泉以¶
變舊俗銘曰火山無火氷泉無氷(闕)　　　甘寒可徴¶
鑄金磨石篆刻此銘置之泉上彰厥后生　三河口漢¶
程升為太守嘗釣魚於此　鱷魚池在州北一里　西¶
安江　大雷江　銅石江　側銅江在郡邑之江水也¶
　長洲在州西七里潯江心對戎城縣週圍六十里濶¶
五里有居人百餘户多以糠酒為業又土諺云郡中柑¶
橘多被黒蟻所食人家買黄蟻投於樹上因相鬭黒蟻¶
<pb:KR2k0004_WYG_164-14a>¶
死柑橘遂成　思良江在州北二十里一名多賢水其¶
中鰐魚狀如鼉有四足長者二丈皮如鮧魚鱗南方謂¶
之鰐魚亦以為鮓口長七寸兩邊生齒如鋸恒在山澗¶
伺鹿亦能啖人故谷汲往往過害乳於沙上卵如鴨卵或¶
白或赤可食死後頭骨枯牙齒朽落隨更生如此一歳¶
一生骨朽爛都盡則己　盧躭祠常時設奠頗有靈昔¶
躭仕為州治中有栖仙之術善解飛歩每輒凌虚歸家¶
曉則還至州常元㑹至曉不至不及朝列化為白鵠飛¶
<pb:KR2k0004_WYG_164-14b>¶
至閣前迴翔欲下威儀以箒擲之得一隻履躭乃驚還¶
就列内外左右莫不駭異時步隲為刺史意甚惡之便¶
以狀列聞遂至誅滅後數載躭出逰半載即還莫有識¶
之者乃題城門曰城國雖存無時年欲知此書盧躭還¶
太守削之而隨更生字　又搜神記云扶南傳云扶南¶
王范尋常養虎五六頭養鱷魚十頭若有犯罪者與虎¶
不噬投以鱷魚不噬乃赦之無罪者皆不噬　又南越¶
志云建陵縣在建水中因為名有山多鍾乳及石英開¶
<pb:KR2k0004_WYG_164-15a>¶
烟採影潤逹風雨　又猛陵縣西接永平安析縣也山¶
榮翠雨故周書王㑹篇曰蒼梧翠羽亦出於交趾　又¶
新寧縣西接臨賀富川二縣有獨足鳥喙脚皆赤藻縟¶
相煇　又遂城縣有夫任山有巨人跡文理明朗在山¶
頂長三尺六寸山之東有銀穴俚人常採錬沙成銀¶
又廣寧故鄉去郡東㳂流有金鳥翰如玉喙脚如金蹏¶
曰商羊水之神也　又思安縣去郡㳂流七百里北接¶
廣信縣隔大江有石井泉源騰湧注而不竭　又多苦¶
<pb:KR2k0004_WYG_164-15b>¶
竹竹醜苦也有黄苦竹白苦竹東越謂之髙苦竹也¶
¶
　　又安析縣(闕)　　　　突波羅樹生絶石懸崖性至堅¶
白壅腫盤結堪為器焉　籠都縣刺史陸徽所立有巨¶
石四面峻嶮俚人謂之乳石以為名西北二百里又有¶
孫皓分州立石之處又丹城縣西南有銅山有銅湖有¶
硃砂銅(闕)　　銀也　又膋石縣生膋石因以為名今¶
冷石也古人鑿之為器用故號為五侯石¶
¶
　　太平寰宇記卷一百六十四¶
¶
