# -*- mode: mandoku-view -*-
#+TITLE: 太平寰宇記
#+DATE: 2019-03-29 20:51:36.831889
#+PROPERTY: ID KR2k0004
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 147
<pb:KR2k0004_WYG_147-1a>¶
　　欽定四庫全書¶
¶
　　太平寰宇記卷一百四十七¶
¶
　　宋　樂史　&KR0103;¶
¶
　　山南東道六¶
¶
　　峽州¶
¶
　　峽州東陵郡今理夷陵縣春秋及戰國時並為楚地故¶
曰荆門虎牙即楚之西寨秦將白起攻楚燒夷陵即其¶
地秦以此地屬南郡二漢因之魏武帝平荆州於此置¶
<pb:KR2k0004_WYG_147-1b>¶
臨江郡呉錄云蜀昭烈皇帝立宜都郡於西陵即夷陵¶
也在蜀呉之界呉得之頗為重鎮故大將軍陸遜上疏¶
云夷陵要害國之闗限若失之非徒損一郡之地荆州¶
亦可憂也歴晉宋齊並為宜都郡治又宜都記云郡城¶
陸抗攻步闡拒晉於此壘梁武天監中於此置宜州以¶
舊宜都為州之名後魏改宜州為拓州盖取開拓之¶
意周武帝以扼三峽之口復改為峽州陳嘗得之以為¶
重鎮隋伐陳陳人守荆州狼尾灘並在宜都界也又荆¶
<pb:KR2k0004_WYG_147-2a>¶
渚記云夷陵郡居大江之上西通全蜀故夷陵有安蜀¶
古城存焉隋有夷陵郡唐武徳二年平蕭銑置峽州領¶
夷陵夷道逺安三縣貞觀八年廢東松州以宜都長陽¶
巴山三縣來屬其年省夷道入宜都九年自下牢鎮移¶
治陸抗故壘天寶元年改為夷陵郡乾元元年復為峽¶
州¶
¶
　　元領縣五　今四¶
¶
　　夷陵　宜都　長陽　逺安¶
¶
<pb:KR2k0004_WYG_147-2b>¶
　　一縣舊廢¶
¶
　　巴山¶
¶
　　州境¶
¶
　　東西二百二十里　南北二百九十五里¶
¶
　　四至八到¶
¶
　　東北至東京一千六百里西北至西京一千八百二¶
十里　東至江陵府大路至長安一千八百八十五¶
里　東至江陵府三百四十里南取水路三百三十里¶
<pb:KR2k0004_WYG_147-3a>¶
　西至歸州二百里　北至襄州五百七十里　東¶
南至江陵府界一百四十里　西南至施州七百六¶
十里　西北至歸州界二百三十里　東北至江陵¶
府界九十里¶
¶
　　户¶
¶
　　唐開元户八千九十八皇朝户主二千九百八十三¶
客一千四百一十八¶
¶
　　風俗¶
¶
<pb:KR2k0004_WYG_147-3b>¶
　　楚之俗剽悍巧猾管子曰水弱而清其民輕果而好¶
詐士女治麻楮不事蠶桑男子力耕火種不知文學¶
其信巫鬼重淫祀與蜀仝風¶
¶
　　姓氏¶
¶
　　(闕)¶
¶
　　人物無¶
¶
　　土産¶
¶
　　貢葛　蠟　茶　硝¶
¶
<pb:KR2k0004_WYG_147-4a>¶
　　夷陵縣元七鄉本漢田縣屬南郡尉呉謂之西陵即此¶
按郡國志云郡志在石鼻山上縣即白起所焚之地¶
夷山故城即漢舊縣在今縣西北　温泉在縣西　西¶
陵峽在縣西北二十五里吳志云陸遜破劉備還屯夷陵¶
守峽口以備蜀即此是也　白馬穴宜都記云西陵北¶
崖有石穴逺望常有白馬出入其間尋之莫覩　虎牙¶
山在縣東南三十里袁山松宜都山川記虎牙山有石¶
壁其色黃間有白文亦有牙齒形　爾雅臺郭璞注爾¶
<pb:KR2k0004_WYG_147-4b>¶
雅于此臺故郡有稱郭雅臺焉　方山有神祠壇或人¶
誤有汚穢四面風動竹以拂之如掃高笄山在縣西¶
七十七里袁山松句將山記云登句將北見高笄山嶷¶
然半天荆州圖副云昔堯時大水此山不沒如笄也¶
黃牛山盛𢎞之荆州記云南岸重嶺疊起最大高岸間¶
有石色如人負刀牽牛人黒牛黃成就分明此巖既高¶
加以汗湍紆迴雖塗經宿信猶望見之行者歌曰朝發¶
黃牛暮宿黃牛三日三暮黃牛如故　望相山俗呼為¶
<pb:KR2k0004_WYG_147-5a>¶
鍾武山也　七谷村郡國志云西陵縣有七谷村有石¶
馬穴一曰馬穿昔日常有白馬出穴人逐之入穴中濳¶
行出漢中漢中人失馬亦出此穴相去數千里相通¶
石鈷鉧有一石水沸其中號曰千石鈷鉧¶
¶
　　宜都縣東六十里元九鄉本漢夷道縣屬南郡故城在¶
今縣西後周天和三年江南為陳所并陳文帝天嘉元¶
年於漢夷道縣城置宜都縣唐武徳四年置江州貞觀¶
州廢來屬　荆門山在縣西北五十里袁山松宜都山¶
<pb:KR2k0004_WYG_147-5b>¶
川記云南崖有山名荆門北崖有山名虎牙　羊腸山¶
在縣南七十里高一千三百丈其山盤屈如羊腸之狀¶
盛𢎞之荆州記云登羊腸望見南平沮漳自巴陵左右¶
數百里皆見此山　故夷道縣城在縣東五十里唐貞¶
觀八年廢入宜都縣¶
¶
　　長陽縣西十九里元七鄉本漢佷山縣佷音恒屬武陵¶
郡孟康曰出藥草恒山是也隋開皇八年李伯禽據縣¶
背陳入隋即改佷山縣為長陽縣南崖有長陽溪因以¶
<pb:KR2k0004_WYG_147-6a>¶
為名　長陽溪荆州圖副云長陽溪側有異花韶艷奇¶
絶欲摘先乞不得輙取否即隨手零落　魚城在今縣西¶
北五十里四面險絶有林木池水為守禦之要　故睦¶
州城在縣東三百步隋開皇九年置至十七年廢唐武¶
徳四年復置八年又廢　故佷山縣城隋開皇九年廢¶
今縣基在縣西六十五里　武落中山一名難留山在¶
縣西北七十八里本廩君所出處也世本云廩君之先¶
故出巫蜑之先落中山石穴中有二所其一色赤其一¶
<pb:KR2k0004_WYG_147-6b>¶
色黒如丹漆狀廪君出於赤色餘姓亦出黒穴廩君曰¶
務相姓巴氏與樊氏瞫氏相氏鄭氏五姓俱出未有君¶
長皆爭神廩君五姓皆登呼躧穴屋以劒刺之劒不能¶
著獨廩君劒著而懸於穴屋因立為君盛𢎞之荆州記¶
云難留北有石室可容數百人人常於此室避難嶮不¶
可攻因名為難留城西北有石穴祀火行百餘步有二¶
大石相去可丈餘名為陰陽石陰石常濕陽石常煬旱¶
則鞭陰石應時雨雨則鞭陽石俄而晴但鞭者不壽復¶
<pb:KR2k0004_WYG_147-7a>¶
不得稱名人憚之　清江一名夷水東自施州開夷縣¶
界流入昔巴蠻有五姓未有君長俱事鬼神又各令乘¶
土船約浮當以為君唯務相獨浮之共立為君神女謂¶
廩君曰此地廣大魚鹽所出願留共居廪君不許神女¶
暮輙來宿旦化為蟲羣飛蔽日天地晦𡨕積十餘日廩¶
君因伺便射殺之天乃開明廩君乘土船下及夷城夷¶
城山石嶮曲其水亦曲廩君望之而嗟山崖為崩廩君¶
登之上有平石方二丈五尺因立城其傍而居之四姓¶
<pb:KR2k0004_WYG_147-7b>¶
臣之精魄化為白虎也　廢巴山縣在縣南七十里本¶
佷山縣地即右捍闗楚蕭王拒蜀之處隋開皇五年分¶
佷山置巴山縣今縣北有山曲折似巴字因以為名今¶
廢¶
¶
　　逺安縣州北一百六十里元管四鄉本漢臨津縣地晉¶
安帝立高安縣屬汶陽郡後周明帝武成元年改高安¶
為逺安縣　孤山郡國志云逺安縣陸抗故城之南有¶
孤山袁山松為郡常登此山四望俯見大江如縈帶舟¶
<pb:KR2k0004_WYG_147-8a>¶
船如鳬鴈焉　佷山山谷之中有石穴穴出清泉水中¶
有神魚大者二尺小者一尺釣者先陳所須多少拜而¶
請之數滿便止水側有異花欲摘如魚請之又有異木¶
名千歳葉似&KR0037;冬夏青青復有蒼茫溪相近　宜陽山¶
有風井穴大如甕夏出冬入有樵人置笠穴口風噏之¶
後於長陽溪口得笠則知濳通也　丹山郡國志云有¶
石鵞在仙室山西復連丹山袁山松宜都記云丹山時¶
有赤氣籠井如丹故加此名　五龍山郡國志云山有¶
<pb:KR2k0004_WYG_147-8b>¶
五峰若龍狀因以名之　濫水即清溪源也在邑界¶
百井山在縣西南四十五里高三千五百丈有清泉數¶
十汲之可飲因名百井或天氣暗即山頂望江陵府二¶
百餘里歴歴如在目前亦髣髴見長沙之地　清溪在¶
縣南六十五里源出清溪山下冬無夏増鬼谷先生傳¶
云楚有清溪下深千仞其水靈異¶
¶
　　雲安軍¶
¶
　　雲安軍皇朝乾徳二年以夔州雲安縣上水去州二¶
<pb:KR2k0004_WYG_147-9a>¶
百里人户輸納不便於本縣建一軍從本州之所奏請¶
也仍領雲安一縣¶
¶
　　軍境¶
¶
　　東西八十五里　南北二百四十九里¶
¶
　　四至八到¶
¶
　　初置軍未有至東西京里數¶
¶
　　東至夔州奉節縣一百三十里　西至萬州南浦縣¶
一百四十三里　南至施州清江縣三百七十里¶
<pb:KR2k0004_WYG_147-9b>¶
北至夔州大昌縣四百二十六里　西北至萬州南¶
浦縣二百一十四里　東北至萬州二百一十六里¶
¶
　　户¶
¶
　　舊户載夔州籍皇朝户主四千三百一十客三千四¶
百九十¶
¶
　　風俗¶
¶
　　(闕)¶
¶
　　人物無¶
¶
<pb:KR2k0004_WYG_147-10a>¶
　　土產¶
¶
　　並同夔州¶
¶
　　雲安縣舊十四鄉今十三鄉本漢朐䏰縣地屬巴郡有¶
橘官鹽官十三州志朐䏰地下濕多朐䏰蟲故以為名¶
(註)朐音蠢䏰音閏○朐䏰城漢縣在萬户城西三十一¶
里蜀江在縣南三百步¶
¶
¶
<pb:KR2k0004_WYG_147-10b>¶
¶
¶
¶
¶
¶
¶
¶
¶
　　太平寰宇記卷一百四十七¶
¶
