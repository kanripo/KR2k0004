# -*- mode: mandoku-view -*-
#+TITLE: 太平寰宇記
#+DATE: 2019-03-29 20:51:36.359260
#+PROPERTY: ID KR2k0004
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 70
<pb:KR2k0004_WYG_070-1a>¶
　　欽定四庫全書¶
¶
　　太平寰宇記卷七十¶
¶
　　宋　樂史　撰¶
¶
　　河北道十九¶
¶
　　涿州¶
¶
　　涿州涿郡今治范陽縣古涿鹿之地星分尾宿十六度¶
史記云黄帝與蚩尤戰于涿鹿之野即此地舜分十二¶
州為幽州地禹貢為冀州之域春秋及戰國俱為燕國¶
<pb:KR2k0004_WYG_070-1b>¶
之涿邑秦滅燕以其都及西境為上谷郡地漢髙元¶
年項羽入闗又立燕國封臧荼為王三年韓信用廣¶
武君䇿發使於燕燕王臧荼降五年反漢誅荼立盧¶
綰為王六年分燕置涿郡領縣二十九治此後漢為¶
涿郡魏初因之至黄初七年文帝改為范陽郡取漢¶
涿縣在范水之陽以為名以此地追封武帝子矩為¶
王晉武帝泰始元年又改為范陽國封宣帝弟馗子¶
綏為范陽王傳國至孫黎遂值永嘉之亂陷於河北¶
<pb:KR2k0004_WYG_070-2a>¶
其間建置莫能詳悉後魏又為范陽領縣七至髙齊¶
唯領涿遒范陽三縣後周省遒縣領縣二隋開皇初¶
改范陽縣為遵縣隸昌黎郡又於古遵城别置范陽¶
郡唯領涿范陽二縣二年罷郡移涿縣入郡故廨為¶
幽州大業三年以幽州為涿郡縣仍屬焉又隋書云¶
四年正月開永濟渠引沁水達于河又自沁水北開¶
二十餘里以通涿郡大業七年自江都乗龍舟往涿¶
郡親征遼唐武徳元年郡廢復為幽州之屬邑七年¶
<pb:KR2k0004_WYG_070-2b>¶
改涿縣為范陽縣大厯四年幽州節度使朱希彩奏¶
請於范陽縣置涿州仍割幽州之范陽歸義固安三¶
縣以隸之屬幽州都督府¶
¶
　　領縣五¶
¶
　　范陽　　固安　　歸義　　新城　　新昌¶
¶
　　州境¶
¶
　　東西(闕)　南北(闕)¶
¶
　　四至八到¶
¶
<pb:KR2k0004_WYG_070-3a>¶
　　南至東京(闕)西南至西京一千五百六十五里　西¶
南至長安二千四百二十五里　東北至幽州一百¶
二十里　南至莫州一百六十里　餘以幽州取則¶
不逺¶
¶
　　户¶
¶
　　開元長慶户口並為屬邑¶
¶
　　風俗¶
¶
　　與幽州同¶
¶
<pb:KR2k0004_WYG_070-3b>¶
　　人物¶
¶
　　王商涿郡蠡吾人單于謁商仰視大畏之却退天子¶
聞曰此真漢相也　劉備范陽人　張飛涿郡人與¶
闗羽俱事先主先主初奔江夏曹操追至長坂飛將三十¶
騎據水㫁橋瞋目横矛曰我張翼徳也可來決敵皆¶
無敢近者　崔瑗字子玉涿郡人作座右銘入文選¶
¶
　　土産¶
¶
　　綾¶
¶
<pb:KR2k0004_WYG_070-4a>¶
　　范陽縣二十鄉本漢涿郡也取涿水以為名漢立郡于¶
此魏文帝改名曰范陽　白帶山在縣西北四十里¶
涿水源出縣西土山下東北流經縣北五里又東流注¶
聖水應劭注漢書涿水出上谷涿鹿縣水西入海十三¶
州志云涿郡南有涿水北至上谷為涿鹿河其支入匈¶
奴中者謂之涿耶水　故廣陽國城漢置今廢故城在¶
今縣西南　西鄉城漢縣故城在縣西北二十里一名¶
都鄉城　督亢陂在縣東南十里劉向别錄督亢燕膏¶
<pb:KR2k0004_WYG_070-4b>¶
腴之地即所𫝊戰國時燕太子丹使荆軻賫督亢地圖¶
入秦謀殺秦王尋為秦滅也郡國志云陂見有海龍王¶
神祠在焉¶
¶
　　固安縣東六十里十二鄉本漢方城縣屬廣陽國隋開¶
皇九年自今易州淶水縣移固安縣于此屬幽州取漢¶
固安縣以為名唐武徳四年又移治歸義縣界章信堡¶
貞觀元年又移于今治　巨馬河在今縣西一百(缺)十¶
里　聖水在縣北五十步　曲洛溝源自督亢陂經縣¶
<pb:KR2k0004_WYG_070-5a>¶
南東注方城泉　督亢亭郡國志引徐野曰方城縣有¶
督亢亭　新昌城漢縣故城在今縣南三十里後漢省¶
其地下濕俗亦謂之陷城　方城縣郡國志云在今縣¶
南十五里方城故城六國時燕之舊邑也漢改為涿郡¶
髙齊天保七年省入涿縣北城尚存　益昌故城漢縣¶
故城在今縣東五十里後漢省併入方城周武帝宣政¶
元年于城内置堡城　臨鄉縣故城漢縣故城在今縣¶
南五十里臨鄉故城是後漢省併入方城縣也　陽鄉¶
<pb:KR2k0004_WYG_070-5b>¶
故城漢為縣故城在今縣西北二十七里是後漢省晉復置¶
為長鄉髙齊天保七年省併入涿縣其城亦謂之長鄉¶
故城¶
¶
　　歸義縣南一百二十里十二鄉本漢之易縣城屬涿郡¶
按今縣東南十五里有大故城是燕桓侯之别都魏移¶
於故城西北十五里故易城今縣所治髙齊天保七年¶
省入鄚縣自周及隋其城並屬鄚唐武徳五年置歸義¶
縣於縣置北義州貞觀元年廢義州并縣八年歸義縣¶
<pb:KR2k0004_WYG_070-6a>¶
仍舊置改屬幽州今治也至大厯中改隸涿州　易水¶
在縣南　易京城在縣南十八里其城南臨易水按范¶
曄後漢書曰獻帝初公孫瓉據幽州先是童謡曰燕南¶
垂趙北際中央不合大如礪唯有此中可避世瓉以易¶
京地當之乃築京城以自固曰易京按瓉修營壘樓觀¶
臨易河通遼海以鐵為名乃曰兵法百樓不攻今吾壘¶
樓櫓千重積穀三百萬斛足以待天下之變尋為袁紹¶
所破後石季龍征慕容雋囘而惡其固因毁之即此城¶
<pb:KR2k0004_WYG_070-6b>¶
也　小易城在大易城北二里¶
¶
　　新昌縣漢縣名後廢唐大厯四年析固安縣置¶
¶
　　新城縣六十里後唐天成四年析范陽縣置¶
¶
　　薊州¶
¶
　　薊州漁陽郡今理漁陽縣禹貢冀州之域星分尾宿三¶
度春秋至戰國俱屬燕秦于此置漁陽郡二漢因之魏¶
晉以降陷于河北只為幽州屬邑燕慕容雋後趙劉淵¶
所都至隋開皇初徙𤣥州于此并立總管府煬帝初府¶
<pb:KR2k0004_WYG_070-7a>¶
廢置漁陽郡唐武徳已後廢郡復為幽州屬邑至開元¶
十八年析幽州之漁陽三河玉田三縣置薊州取古薊¶
門闗以名州天寳元年改為漁陽郡乾元元年復為薊¶
州¶
¶
　　領縣三¶
¶
　　漁陽　　三河　　玉田¶
¶
　　四至八到¶
¶
　　南至東京(闕)西南至西京一千八百九十里　西南¶
<pb:KR2k0004_WYG_070-7b>¶
至長安二千七百五十里　東至平州三百里　東¶
至㑹海口一百八十二里　西至幽州二百十里¶
北至廢長城塞二百三十五里　南至平州石城縣¶
二百八十里　西南至幽州雍奴縣界一百二十五¶
里　西北至檀州二百一十七里　東北至平州石¶
城縣界廢盧龍戍二百里戍據開皇長城置¶
¶
　　户¶
¶
　　唐天寳户五千三百一十七¶
¶
<pb:KR2k0004_WYG_070-8a>¶
　　土産¶
¶
　　鹿角膠　　人參　　逺志　　白术¶
¶
　　漁陽縣三鄉本漢舊縣古北戎無終子國也按杜預注¶
左傳山戎北戎無終三名其種一也其後晉滅山戎即¶
為晉境七國時屬燕後以為北平郡唐武徳三年置𤣥¶
州改屬焉貞觀元年州廢還屬幽州開元中置薊州于¶
此　無終山一名翁同山又名隂山在縣西北四里神¶
仙傳云仙人帛仲理者遼東人也隠居無終山中和神¶
<pb:KR2k0004_WYG_070-8b>¶
丹又於山中作金五千斤以救百姓又搜神記云無終¶
山有陽翁伯玉田昔雍伯雒陽人父母終葬於無終山山¶
上無水雍伯汲水作義漿行者皆飲三年有一人就飲¶
以石子一升遺之使于髙平好地有石處種之有徐氏¶
為石平著姓有女人多求之不許雍伯試求徐笑以為¶
狂乃云以白璧一雙當可為婚雍伯至種石處得五雙¶
白璧徐氏大驚即以女妻之　燕山在縣東南七十里¶
懸崖側有石鼓去地百餘丈望之若數百石囷有石梁¶
<pb:KR2k0004_WYG_070-9a>¶
貫之鼓東南有石人援桴狀同擊勢云燕山石鼓鳴則¶
有兵　沽水水經注云沽水逕漁陽故城南合七度水¶
　鮑丘水潞水一名潞河是　北平故城隋圖經云漁¶
陽有北平故城即漢將軍李廣為郡守出獵遇草中石¶
謂是伏虎引弓射之即是此處¶
¶
　　三河縣西六十里今三鄉唐開元四年分潞縣置屬幽¶
州十八年改隸薊州¶
¶
　　玉田縣東南八十里二鄉漢無終縣屬右北平唐乾封¶
<pb:KR2k0004_WYG_070-9b>¶
二年于廢無終縣置仍舊名屬幽州萬嵗通天二年改為¶
玉田縣神龍元年割屬營州開元四年還屬幽州八年¶
又屬營州十一年又還屬幽州十八年隸薊州¶
¶
　　平州¶
¶
　　平州北平郡今治盧龍縣禹貢冀州之域虞十二州為¶
營州之境周官職方又在幽州之地春秋為山戎孤竹¶
白狄肥子二國地史記齊桓公北伐山戎至孤竹爾雅¶
云觚竹北户西王母日下謂之四荒戰國時斯地屬燕¶
<pb:KR2k0004_WYG_070-10a>¶
秦兼天下為右北平及遼西二郡之境漢因之為遼西¶
郡之肥如縣後漢末公孫度自號平州牧擅據及子康¶
康子淵俱得遼東之地邊外版圗皆伏焉晉屬遼西郡¶
後魏亦然隋開皇初為右北平郡十年改為州煬帝即¶
位又廢州復為郡唐武徳二年廢郡為平州領臨渝肥¶
如二縣其年自臨渝移治肥如仍改肥如為盧龍縣更¶
治撫寧縣七年省臨渝撫寧二縣天保元年改為北平¶
郡乾元元年復為平州¶
¶
<pb:KR2k0004_WYG_070-10b>¶
　　元領縣三¶
¶
　　盧龍　　石城　　馬城¶
¶
　　四至八到¶
¶
　　南至東京(闕)西南至西京二千一百九十五里　西¶
南至長安三千五十五里　東北至榆闗守捉一百¶
九十里　自闗東北至營州五百里　南至海二百¶
里　西至薊州三百里　北至上谷八十里　西南¶
至馬城縣一百八十里　東北至石城縣一百四十¶
<pb:KR2k0004_WYG_070-11a>¶
里　西北至盧龍塞二百里　東北至營州七里¶
¶
　　戸¶
¶
　　唐開元户二千二百六十三¶
¶
　　風俗¶
¶
　　與幽州同¶
¶
　　人物¶
¶
　　伯夷叔齊孤竹君之二子隠於首陽山採薇而食之¶
唐陽城北平人徵拜諫議大夫¶
¶
<pb:KR2k0004_WYG_070-11b>¶
　　土産¶
¶
　　蔓荆子¶
¶
　　盧龍縣本漢肥如縣也屬遼西郡應劭曰肥子奔燕封¶
於此唐武徳三年省臨渝移平州置此仍改肥如縣為¶
盧龍縣復隋開皇之舊名　藍山後魏輿地風土記云¶
盧龍西四十九里有藍山其色藍翠重壘故名之　碣¶
石山山海經云碣石之山繩水出焉在縣二十三里碣¶
然而立在海傍故以為名晉太康地理志云秦築長城¶
<pb:KR2k0004_WYG_070-12a>¶
起自碣石在今髙麗舊界非碣石也　臨餘山本名臨¶
渝山音訛為餘有闗通胡之路在今縣東一百八十里¶
　新婦山九州要記云盧龍栁羌城南有新婦山　盧¶
水一名大沮水今名小濡水北自營州栁城縣界流入¶
水經注𤣥水出肥如縣北一名𤣥溪　黄洛水水經注¶
黄洛水出盧龍山南流入於濡水　卑耳谿隋圖經按¶
管子云齊桓公北征孤竹未至卑耳之谿見一人長尺¶
人物具焉冠右袪衣走馬前疾管仲曰登山之神有俞¶
<pb:KR2k0004_WYG_070-12b>¶
兒霸王之君興而登山之神見且走馬前疾導也袪衣示¶
前有水也右袪衣示從右方涉也至卑耳之谿有賛水¶
者曰從左方涉其深及冠右方涉其深至膝已涉桓公¶
拜曰仲父之聖至此　素河水水經注云素河水出令¶
支縣藍山南與新河合　黄洛城殷諸侯之國　令支¶
城漢縣屬遼西郡廢城在今縣界令音零支音岐　孤¶
竹城在今縣東殷之諸侯即伯夷叔齊之國郡國縣道¶
記孤竹城在肥如城南二十里史記謂齊桓公伐山戎¶
<pb:KR2k0004_WYG_070-13a>¶
北至孤竹國又隋圖經云孤竹城漢靈帝時遼西太守㢘¶
翻夢人曰孤竹君之子伯夷之弟遼海漂吾棺聞君仁¶
善願見蔵覆明日則見浮棺於津收之乃為改葬吏人¶
嗤笑者皆無疾而死今改葬所尚存祠在山下極巖¶
朝鮮城即箕子受殷封之地今有廢城　遼西城漢為¶
郡於此廢在今郡東　秦長城秦使䝉恬輔其子扶蘇¶
之所築東西長萬里杞梁妻哭城崩得夫骨即此城也¶
　盧龍道魏志曰曹公北征烏丸田疇自盧龍道引軍¶
<pb:KR2k0004_WYG_070-13b>¶
出盧龍塞塹山堙谷五百餘里經白檀厯平罡登白狼望¶
栁城即此道也一謂之盧龍塞今在郡城西北二百里¶
　望海臺漢武所立登之以望海¶
¶
　　石城縣西一百四十一里二鄉漢舊縣取碣石立如城¶
以名之屬右北平唐貞觀十五年於故臨渝縣城置臨¶
渝縣萬嵗通天二年改為石城縣仍漢舊名　碣石始¶
皇使燕人盧生求羨門刻碣石漢武帝登之望海當山¶
頂大石如柱號曰天橋柱逺望若立於巨海之内狀如¶
<pb:KR2k0004_WYG_070-14a>¶
人造然非功力所能成也¶
¶
　　馬城縣南一百七十里二鄉唐開元二十八年析盧龍¶
縣置¶
¶
¶
¶
¶
¶
<pb:KR2k0004_WYG_070-14b>¶
¶
¶
¶
¶
¶
¶
¶
¶
　　太平寰宇記卷七十¶
¶
