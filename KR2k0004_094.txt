# -*- mode: mandoku-view -*-
#+TITLE: 太平寰宇記
#+DATE: 2019-03-29 20:51:36.507854
#+PROPERTY: ID KR2k0004
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 94
<pb:KR2k0004_WYG_094-1a>¶
　　欽定四庫全書¶
¶
　　太平寰宇記卷九十四¶
¶
　　宋　樂史　撰¶
¶
　　江南東道六¶
¶
　　湖州¶
¶
　　湖州吳興郡今理烏程縣禹貢揚州之域古防風氏之¶
國也春秋為吳地後屬越越為楚所滅後屬楚史記云¶
汪芒氏之君守封禺之山即此也秦屬㑹稽郡亦鄣郡¶
<pb:KR2k0004_WYG_094-1b>¶
之地漢如之後漢屬吳郡吳分吳丹陽二郡置吳興郡¶
即今州是也孫皓為烏程侯及即位改葬父和於此遂¶
立此郡厯晉宋齊梁如之梁敬帝紹泰元年改郡為震¶
州陳初罷州復為郡隋仁夀二年改為湖州因太湖為¶
名煬帝初廢為呉郡之烏程縣唐武徳四年平李子通¶
置湖州領烏程一縣六年陷於輔公祏七年平賊復置¶
仍以廢武州之武康来屬又省雉州以長城来屬天寳¶
元年改為吳興郡乾元元年復為湖州皇朝為宣徳軍¶
<pb:KR2k0004_WYG_094-2a>¶
節度¶
¶
　　元領縣五　今六¶
¶
　　烏程　武康　安吉　徳清　長興　歸安(新置)¶
¶
　　州境¶
¶
　　東西三百五里　南北二百七里¶
¶
　　四至八到¶
¶
　　西北至東京二千一百八里　西北至西京二千六¶
百里　西北至長安三千二百四十里　東至蘇州¶
<pb:KR2k0004_WYG_094-2b>¶
二百一十里　南至杭州一百九十里　西至杭州¶
三百八十七里　北至蘇州三百八十七里　東南¶
至杭州鹽官縣一百七十二里　西北至杭州一百¶
九十里　西南至宣州界二百六十一里　西北至¶
常州三百三十二里¶
¶
　　户¶
¶
　　唐開元户五萬九千皇朝户主客共三萬八千七¶
百四十八¶
¶
<pb:KR2k0004_WYG_094-3a>¶
　　風俗¶
¶
　　與蘇州同¶
¶
　　姓氏¶
¶
　　吳興郡四姓　姚　沈　丘　紉　長城郡二姓¶
錢　胥¶
¶
　　人物¶
¶
　　沈景宗　沈慶之　丘傑　丘遲吳興縣人　呉均¶
吳興故鄣人文有古氣好事者謂之吳均體撰齊春¶
<pb:KR2k0004_WYG_094-3b>¶
秋注范曄後漢書　沈約吳興武康人著晉宋梁書¶
并文集凡三百六十四卷　唐丘吳興縣人為常侍¶
致仕¶
¶
　　土産¶
¶
　　紫笋茶　木𤓰　糝煎　重秔米　白紵布¶
¶
　　烏程縣舊三十一鄉今一十五鄉本秦舊縣越絶外傳¶
云秦始皇至㑹稽徙越之人於烏程吳孫皓嘗封烏程¶
侯呉興記云縣舊在郡界晉安帝義熈元年始移此處¶
<pb:KR2k0004_WYG_094-4a>¶
隋廢東遷縣亦入此邑之地按郡國志云古烏程氏居¶
此能醖酒故以名縣　卞山郡國志云卞和採玉處非¶
也周處風土記云卞山當作冠弁之弁徐陵孝義寺碑¶
云髙弁蒼蒼遙聞天語山東足有一石簣髙數尺晉太¶
康中人開之風雨晦𡨕遂止厯代莫知所封又宋書蕭¶
惠明為吳興太守郡界有卞山山下有項羽神廟相承¶
云羽多居郡㕔事前後凡七太守不敢上㕔惠明有綱¶
紀曰孔季恭曽為此郡未聞有災遂盛設延榻接賔數¶
<pb:KR2k0004_WYG_094-4b>¶
日未㡬惠明忽見一人長丈餘張弓挾矢向之既而不¶
見因發背疾旬日而殞　石斗山山南有烏亭晉王羲¶
之常遊處毎謂親友曰百歳之後誰知我於此遊　西¶
陵山吳興地志云孫皓改葬父和於此山號曰明陵即¶
卞山之别嶺也　温山山謙之吳興記烏程縣西四十¶
里有温山出御荈　吳孤城郡國志云烏程南十八里¶
有吳孤城吳時鄭嫗善相人者居此　楚廟南齊臨汝¶
侯蕭猷為吳興太守性倜儻與楚廟神交飲一斛每禱¶
<pb:KR2k0004_WYG_094-5a>¶
祀盡飲猷極醉而神影亦有酒容所禱必應後為益州¶
刺史時江楊人齊茍兒反猷遙禱請救是日有田老逢¶
數百騎如風一騎過請飲田老問為誰曰楚王来救臨¶
汝是日猷大破茍兒　毘山在縣東北九里山海經云¶
浮玉之山東望諸毘郭璞注云諸毘水名也按浮玉山¶
在安吉則霅水之發源也言東望溪經浦溠牙相毘並¶
注於太湖因名之梁吳均和栁惲毘山亭詩云平湖曠¶
復逺髙榭峻而危　衡山在縣南一十八里左傳襄公¶
<pb:KR2k0004_WYG_094-5b>¶
三年楚子重伐吳克鳩兹至於衡山杜注云衡山在吳¶
興烏程縣山謙之吳興記衡山一名横山也　壟山在¶
縣北五里山謙之吳興記云壟山有紫石英山東臨大¶
溪西帶長瀆山上有亭臨眺四曠名壟山亭　三山在¶
東北七十二里張元之呉興山墟名云三山太湖中白¶
波天合三㸃黛色陸士龍贈顧彦先詩云我家五湖隂¶
君住三山陽是此也今屬吳縣　白鶴山在縣西北三¶
十六里吳興記云昔烏程人姚紾化為白鶴遊於此山¶
<pb:KR2k0004_WYG_094-6a>¶
因名之山石堪為碑材江乘記云負丘山石精好不謝¶
吳興即此山也　小雷山在縣北震澤中周處風土記¶
云大海中有大雷小雷二山山之中曰雷澤即舜漁於¶
雷澤是也葢浙東有餘姚縣上虞江是舜本土按韓詩¶
外傳曰舜東夷人也　金山張元之山墟名云金山上¶
石悉作丹絳之色夜照數里不假燭以其光彩𩔖金而¶
名焉　昇山在縣東二十里一名烏山一名歐餘山一¶
名歐亭山吳均入東記云王羲之為太守嘗遊踐因昇¶
<pb:KR2k0004_WYG_094-6b>¶
此山顧謂賔客曰百年之後誰知我王逸少與諸卿遊¶
此乎因有昇山之號立烏亭於山上　西余山在烏程¶
縣東一十八里輿地志云漢文帝封東海王揺之子期¶
視為顧余侯至縣坐醻金失國即此地也　厥山在縣¶
東北七十里吳均入東記云吳有文士陸厥嘗家於此¶
也　何口山在縣南十里山下當何山等路昔曰何山¶
亦曰金葢山晉何楷居此修儒業楷後為吳興太守改¶
金葢為何山山口有次山曰今口山今曰何口山見括¶
<pb:KR2k0004_WYG_094-7a>¶
地志　峴山在縣南五里本名顯山晉太守殷康於山¶
下起顯亭以唐廟諱改之天寳中太守韋景先起五花¶
亭山下有唐相李適之石酒罇　石城山在縣西南三¶
十里山墟名云昔烏程豪族嚴白虎於山下累石為城¶
與吕䝉戰所今山上有弩臺烽火樓之跡猶存焉　黄¶
蘖山在縣西南三十五里梁光禄卿江淹賦詩之所杼¶
山在縣西南三十里山墟名云昔夏后杼狩之所今山¶
上有古城避地唐大厯八年刺史顔真卿於山上起¶
<pb:KR2k0004_WYG_094-7b>¶
桂棚三癸亭謝臨川寫真亭　具區藪太湖也澤縱廣¶
二百八十三里周迴三萬六千頃接連四郡界入海葢¶
水之所都也深曰湖淺曰澤草莽曰藪中有最髙山曰¶
洞庭曰包山曰姑蘇洞庭下有地道巴陵昔龍威丈人¶
之所居姑蘇上有臺呉王闔閭之所居次有三山曰石¶
公山大雷山小雷山古所謂登姑蘇望具區言登髙矚¶
逺封疆庶物無不具也一名震澤亦名笠澤亦名雷¶
澤孔安國云震澤吳南太湖名太湖者以其廣大名之¶
<pb:KR2k0004_WYG_094-8a>¶
又名五湖韋昭三吳郡國志云太湖邊有游湖草湖胥¶
湖貢湖就太湖為五湖又云胥湖蠡湖洮湖滆湖就太¶
湖為五也又云天下如此者五虞仲翔川瀆記云太湖¶
東通長州淞江水南通烏程霅溪水西通義興荆溪水¶
北通晉陵滆湖東連嘉興非一溪水凡五通謂之五湖¶
按爾雅云天下有十藪其六曰吳越之間有具區藪¶
苕溪在縣南五十歩大溪是也西從浮玉山東至興國¶
寺以其兩岸多生蘆葦故曰苕溪興國寺今廢霅溪館¶
<pb:KR2k0004_WYG_094-8b>¶
霅溪在縣東南一里凡四水合為一溪自浮玉山曰苕¶
溪自銅峴山曰前溪自天目山曰餘不溪自徳清縣前¶
北流至州南興國寺前曰霅溪館東北流四十里合太¶
湖顧長生三吳土地云有霅溪水至深昔徐陵孝義¶
碑云清霅濔濔深窮地根按字書云霅者四水激射之¶
聲也　貴溪霅溪西南岸有浦曰貴溪梁時烏程有蘇¶
氏女於此遇一道士曰汝後大貴因貽一五彩龜云三¶
年當有徴蘇氏後適章氏生陳髙祖宣后髙祖即位拜¶
<pb:KR2k0004_WYG_094-9a>¶
后母為安吉縣君因名此曰貴溪浦　蘇公潭從貴溪¶
東流三百五十歩至駱駝橋下曰蘇公潭此水深不可¶
測中有蛟螭代為人患唐開元初許國公蘇瓌子頲為¶
烏城縣尉郡守命督縣事因誤墜此溪水間直至潭底¶
聞水中有人語云扶尚書出遂冉冉至水上畧無損溺¶
後為代宗朝相許國公有記見在　白蘋洲在霅溪之¶
東南去州一里州上有魯公顔真卿芳亭内有梁太守¶
栁惲詩云江州採白蘋日晩江南春因以為名州内有¶
<pb:KR2k0004_WYG_094-9b>¶
池池中舊有千葉蓮今惟地名故址存焉荻塘在州¶
南一里一百歩吳興記云晉太守殷康所開傍溉田千¶
頃楊偘隋録云烏程沈恒居荻塘家貧好學每燒荻以照¶
夜塘西引霅溪東達平望官河北入松江　東溪在縣¶
東南三百二十里吳興記云東溪出美魚　謝塘在縣¶
西四里晉太守謝安唐大厯刺史裴清於州西起謝塘¶
館　黄浦一名黄蘖澗在縣西南二十八里其源出蘖¶
山因名焉吳興記云春申君黄歇於吳墟西南立菰城¶
<pb:KR2k0004_WYG_094-10a>¶
縣青樓連延十里後漢司𨽻校尉萬向於此築坂溉田¶
鮑昭有黄浦橋送别詩括地志云亦名庾浦葢康浦也¶
以其左右有上康下康村晉殷康為太守百姓避其名¶
因改為庾　掩浦一名項浦在縣東北一十六里顧長¶
生三吳土地志云昔項羽觀秦皇輿御曰可取而代也¶
伯父項梁聞掩其口之處因名之　孔姥墩水在縣西北¶
二十八里韋昭三吳郡國志云昔有孔氏之婦少寡有¶
子八人皆訓以義方夜則讀書畫則力田漢哀平之間¶
<pb:KR2k0004_WYG_094-10b>¶
俱為郡守因名之亦曰八子墩　駱駝橋唐垂拱元年¶
造橋形似橐駝故名之劉禹錫送人之吳興詩曰駱駝¶
橋上蘋風起鸚鵡杯中箬下春即此橋也在霅溪上¶
廢菰城縣在州南二十五里郡國志云春申君立菰城¶
縣在州南二十五里秦改為烏程　烏亭在昇山上王¶
羲之所造以烏巾氏所居也今廢　毘山亭在毘山梁¶
吳興太守栁惲所創惲與郡主簿吳均有毘山亭贈答¶
詩今廢　古烏程侯井在東北三里括地志云烏程東¶
<pb:KR2k0004_WYG_094-11a>¶
北有孫皓為烏程侯時所鑿井口圓徑一丈六尺　潘¶
尼墓在縣東十里　梁黄門侍郎丘遲墓在縣南一十¶
六里¶
¶
　　歸安縣西去州一百二里十六鄉本烏程縣地皇朝太¶
平興國七年分置歸安縣居郭下¶
¶
　　武康縣西南一百五里舊二十一鄉今一十二鄉古防¶
風氏之國地理志云本漢烏城縣之餘不鄉漢末童謠¶
云天子當興東北三餘之間吳乃改㑹稽之餘暨為永¶
<pb:KR2k0004_WYG_094-11b>¶
興分餘不為永安以協童言晉以平陽已有永安縣復¶
改為武康又宋書州郡志云吳分烏程餘杭二縣為永¶
安縣屬吳郡晉武帝改武安為武康縣即此　防風山¶
在縣東一十八里先名封嵎山唐天寳六年敇改焉其¶
一名風公山一名風渚山古防風氏之國風公者以其¶
山上有風公祠風渚者以下有山風渚水封山者以其¶
禁採樵漁獵也山東南二里有嵎山禹十二代孫帝嵎¶
所居也吳伐越隳㑹稽得骨節専車使問仲尼仲尼曰¶
<pb:KR2k0004_WYG_094-12a>¶
禹致羣臣於㑹稽防風氏後至因殺而戮之其骨節專車¶
此為大矣又曰防風何守仲尼曰汪&KR0621;氏之君守封嵎¶
山言防風治此二山也　石城山在縣西南三里漢末¶
赤眉之亂也人於山上累石為城因以為名宋書云沈¶
道䖍居縣北石山下縣令庾肅之迎出縣南廢頭里為¶
立宅臨溪徴員外散騎侍郎不就山上有漢青州刺史¶
姚恢墓　金鵝山在縣東二十里山墟名曰漢海昏侯沈¶
戎葬於此上有池深五尺其水冬夏不竭時吳帝見山¶
<pb:KR2k0004_WYG_094-12b>¶
上金鵝翔集或風清雨霽樵夫耕父聞山上鵝鳴　武¶
康山在縣西一十五里名銅官山唐天寳六年敇改焉¶
輿地志云銅官山下有兩坎深數丈方圓百丈古採銅¶
所　響山在縣西八里山下有水謂之響潭吳興志云¶
有人經響山語無多少響則隨聲曲折應之洪纎一無¶
所失　天泉山在縣西北三十五里吳興記云山上有¶
長流泉謂之天泉傍多沃壤可耕植今按有水田五畝¶
一名唐鎚山也　几山在縣北一十五里山墟名云几¶
¶
<pb:KR2k0004_WYG_094-13a>¶
　　山似几因為名焉亦作已山　嵎山在縣東南三十里¶
輿地志云葢古防風氏之都也　計籌山在縣東南三¶
十五里吳興志云計籌山昔越大夫計然多才智算籌¶
於此山按此地復與餘杭縣分界今俗謂之界頭山葢¶
籌頭山相應也　七里橋在縣西南十里山墟名云七¶
里橋山頂有石橋長一丈六尺甚峻滑一名石橋一名¶
石頭山今山下有橋村　馬頭塢在縣西南二十五里¶
晉書云咸和七年石勒將軍韓雍㓂吳興詔遣兩中郎¶
<pb:KR2k0004_WYG_094-13b>¶
將趙𢎞攻之於馬頭塢雍走㓂南沙及海隅二縣悉在¶
今蘇州界　前溪在縣西一百歩前溪者古永安縣前¶
之溪也今徳清縣有後溪也邑人晉充家於此溪樂府¶
有前溪曲則充之所製其詞云當曙與未曙百鳥啼忩¶
忩後宋少帝續為七曲其一曲曰憂思出門戸逢郎前¶
溪渡莫作流水心引新都捨故　餘不溪在縣東二十¶
四里餘不溪者其水清與餘杭水不𩔖也如㑹稽秦望¶
其山秀發餘山無與等也晉中興書孔愉字敬康少時¶
<pb:KR2k0004_WYG_094-14a>¶
曽買得一龜放餘不溪中龜中流數顧及愉封餘不侯¶
鑄印而龜首左顧更鑄亦然印工以告愉悟昔者所放¶
龜乃取佩焉　餘英溪在縣西十二里山墟名云每春¶
夾岸花開通夏不歇　阮公溪在縣西一十五里與餘¶
英連接梁陳故事云石英寳者㑹稽上虞人常寓於武¶
康其女有殊色天監元年選為采女及生元帝為修容¶
賜姓阮氏拜其父為奉朝請時人名所居之溪為阮公¶
溪英寳以承聖二年追封武康侯溪中有大青石俗謂¶
<pb:KR2k0004_WYG_094-14b>¶
之美人石　仙人渚在縣西四十里昔沈羲得道之所¶
見神仙傳今有石湖梯登仙之處上有石盤見存　銅¶
官趙監廟漢吳王濞鑿山採銅銅監趙氏遇山崩壓降¶
靈於此後人立廟　丁固吳司空也廟墓在縣東一十¶
五里¶
¶
　　安吉縣西南一百四十里元二十五鄉本漢故鄣縣地¶
吳興記云漢中平二年張角作亂荆揚尤甚唯此郡守¶
險助漢漢朝嘉之故分鄣縣南北置安吉縣屬丹陽郡¶
<pb:KR2k0004_WYG_094-15a>¶
後廢麟徳元年復為安吉縣𨽻湖州　隠塢梁陶𢎞景¶
諡貞白先生嘗隠居於此故號曰隠塢　天目山髙三¶
萬六千丈在縣西南七十五里吳興記云天目山極髙¶
峻嶺上有水甚美東南有瀑布下注數畆地志云上有¶
兩池為天之左右目老子説云欲度難及被水災天目¶
海陵山最為第一　五山髙三千六百尺在縣西南四¶
十六里括地志云山有五峯昔村人姚紾嘗於此採樵¶
忽遇仙人及還家因入甕中隠身謂家人云可七日勿¶
<pb:KR2k0004_WYG_094-15b>¶
開日限未至家人開之紾變為白鶴飛向五山吳興記¶
云五山亦名奕山也　玉磬山髙五百丈在縣東北一¶
十五里髙僧傳云釋曇諦姓康氏吳興人出家居吳虎¶
丘山後入故鄣之崑山每夜聞有聲尋其發聲之所掘¶
之得玉磬因以為名　邸閣山髙二百七十六尺在縣¶
東北二十五里吳志云吳帝遣從弟孫慶修故障邸閣¶
　銅山髙一千三百尺在縣東三十里括地志云吳採¶
鄣山之銅即此也　南嶼山髙三萬六千尺在縣南六¶
<pb:KR2k0004_WYG_094-16a>¶
十二里括地志云南嶼山一名白水山上有湖其水白¶
色因名之　苕水在縣治西南七十五里北流山海經¶
曰勾餘山東五百里曰浮玉之山苕水出其隂　邸閣¶
水在縣治北三十里周迴二頃二十畆吳興記云邸閣¶
池水灌田五百一十畆鱗羽涵泳芰荷交蔚唐聖厯元¶
年縣令鉗耳知命修邸閣路　兩僧墳在縣北三十里¶
曇諦姓康氏前為崇覺法師與姚萇講法華經後為曇¶
諦法師崐生山寺前後兩僧悉葬於此¶
¶
<pb:KR2k0004_WYG_094-16b>¶
　　長興縣西北七十里三十鄉本漢烏程縣地武帝分置¶
長城縣按吳興記云吳王闔閭使弟夫概居此城築城¶
狹而長故曰長城縣因此名之隋開皇九年封陳後主¶
叔寳為長城縣公即此也初置縣富陂村咸康元年徙¶
箬溪北今之重光觀即故地隋大業十一年徙於夫概¶
王廢城唐武徳七年廢宣州原鄉安吉故鄣三縣入長城始¶
移於此今改為長興縣　梅溪山隋圖經云吳興故鄣¶
縣東三十里有梅溪山山根有一石可髙百丈至青而¶
<pb:KR2k0004_WYG_094-17a>¶
圓如兩間屋大四面斗絶仰之於雲外無登陟之理其¶
上復有盤石正圓如車葢常轉如磨聲若風雨土人號¶
為磨石石磨轉駛則年豐遲則歳儉候之無失　霅水¶
亦若水之異名也水深不可測俗謂之若水又山海經¶
云浮玉之山苕水出其隂中多鮆魚今亦謂霅烏山¶
金沙泉按郡國志云即每歳造茶所也按茶産在邑界¶
有生顔渚中者與峽州光州同生山桑儒師二塢¶
白茅山縣脚山嶺者與襄荆申三州同生鳯亭山伏翼¶
<pb:KR2k0004_WYG_094-17b>¶
閣飛雲曲水二寺青峴啄木二嶺者與夀州同　鄣郡¶
故城即秦時鄣郡城今俗號府頭是也在縣西南八十¶
里　夏駕山一名石鼓山在縣東南三十六里髙九百¶
尺張元之山墟名云昔帝杼南巡至於此山因而名之¶
山上有石鼓髙一丈下有盤石為足諺云石鼓鳴則三¶
吳有兵括地志云石鼓作金鼓鳴亦為陵零郡石鼓之¶
𩔖吳興記云五行志並同此訛　大雷山在縣東北六¶
十里髙一百二十丈周處風土記云太湖中有大雷小¶
<pb:KR2k0004_WYG_094-18a>¶
雷二山相距六十里其間即雷澤舜所漁處也尚書釋¶
言云在震澤　飛雲山在縣西二十里髙三百五十尺¶
張元之山墟名云飛雲山南有風穴故雲霧不得□鬰¶
其間其上多産楓櫟等樹宋元徽五年置飛雲寺有石¶
泉沙渚松門苦竹岩也　白鶴山在縣東南三十一步¶
髙三百尺張元之山墟名云昔有姚紾得仙於此山化¶
為白鶴而飛因以名之　九龍山在縣西一百二十里¶
一名郭山一名章山張元之山墟名云九龍山其山有¶
<pb:KR2k0004_WYG_094-18b>¶
九隴悉作龍形山頂有古石城城西北角有石竇因名¶
　石郭吳興記云石郭山在鄣南五里産楊梅貢御輿¶
地志云石郭山昔吳採郭銅山以鑄錢即此山　青山¶
在縣六十里髙三百丈張元之山墟名云青山有石竇¶
通洞庭冬夏常暖山如黛色　藝香山一名湖陵山在¶
縣北一十五里髙四百五十尺張元之山墟名云藝香¶
山昔西施種香之所括地志云有湖陵無藝香　西顧¶
山一名吳望山在縣北四十九里髙一千尺張元之山¶
<pb:KR2k0004_WYG_094-19a>¶
墟名云西顧昔吳王闔閭登姑蘇望五湖望見此山因¶
名之括地志云所載西顧乃作牢固之固未詳也　雉¶
山在縣北五里髙五百尺張元之山墟名云雉山形𩔖¶
雉梁陳故事云武帝時有童謠言鳥山出天子江表以¶
鳥名山者悉鑿按陳髙祖則長興縣雉山人也其山有¶
追贈　西噎山在縣西北六十一里山墟名云西噎山¶
泉澗北流而西向峻狹以其聲嗚咽而名之　龍目現¶
在縣西北一百二里髙五千丈張元之山墟名云龍目¶
<pb:KR2k0004_WYG_094-19b>¶
現山石巖間有二目光彩照人因而謂之龍目現　南¶
嶼山在縣西南一百六十里山墟名云昔西施種香之¶
所上有蘭茝畹　三鵶岡在縣南六十五里上有晉太¶
傅謝安墓其岡中有斷處梁朝有童謠云鳥山出天子¶
故鑿焉　雷澤在縣東三十三里一名笠澤一名具區¶
藪　西湖在縣西五里周迴七十里山墟名云西湖一¶
名吳城湖昔吳王闔閭築吳城使百姓轝土如此浸而¶
為湖闔閭弟夫概因而創之吳興記云西湖昔吳王夫¶
<pb:KR2k0004_WYG_094-20a>¶
概所立吳志云孫皓封為烏程侯就國有西湖人景養¶
相皓當大貴乃西湖聚落之人湖中出佳蓴嘗貢傍溉¶
田三萬頃有水門四十所引方山泉注之　箬溪在縣¶
南五十步一名顧渚口一名趙瀆注於太湖箬溪者顧¶
野王輿地志云夾溪悉生箭箬南岸曰上箬北岸曰下¶
箬二箬村名村人取箬下水釀酒醇美勝於雲陽俗稱¶
箬下酒韋昭吳録云烏程箬下酒有名山謙之吳興記¶
云上箬下箬村並出美酒張協七命云酒則荆南烏程¶
<pb:KR2k0004_WYG_094-20b>¶
則此酒也按陳書帝紀云陳髙祖諱霸先吳興長城下¶
箬人也云縣前大溪亦名箬溪其箬水鄉箬溪里皆相¶
因為名　荆溪在縣南六十里毎日髙二尺倒流七十¶
里云是吳王送女湖荆溪者以其出荆山因名之張元¶
之山墟名云昔漢荆王賈登此山名之張協七命曰酒¶
則荆南烏程荆南即此荆溪南也今或謂荆州南按烏¶
程去荆州三千六百里非荆州之南明矣　苕溪在縣¶
東西四十五里　餘&KR1125;溪在縣東二十三里輿地志云¶
<pb:KR2k0004_WYG_094-21a>¶
長興南鄉有餘&KR1125;水以餘&KR1125;村名之梁陳故事云梁武¶
帝時有童謠云天子之居在三餘武帝於餘干餘杭餘¶
姚三處為禳厭之法其時長興有餘干山餘&KR1125;水餘魚¶
里葢陳髙祖即吳興三餘人也　邸閣溪在西南一百¶
一十里輿地志云昔吳王夫概臨水起邸閣因而名之¶
　餘漁浦在縣東北四十二里周處風俗記云餘漁浦¶
一名餘吾溪即陽羨之東鄉也吳越之間漁吾同音昔¶
舜漁于雷澤此鄉之人一時化之其捕魚之人来居此¶
<pb:KR2k0004_WYG_094-21b>¶
浦故名　金潭在縣西四十里山墟名云金山金潭金¶
塘金渠悉漢樓船將軍金曼倩居之　紫花澗在縣西¶
北三十里山墟名云紫花澗兩岸芳蕪之中出紫苑長¶
薄之下生珠籐至三月紫花滿澗一名花瀬　顧渚在¶
縣西北三十里顧渚者山墟名云昔吳王夫概顧其渚¶
次原隰平衍為都邑之所今崖谷林薄之中多産茶茗¶
以充嵗貢　小白瀨一名白鷺湍　吳夫概廟在縣治¶
東一百里按夫概王即闔閭之弟　大騎城小騎城在¶
<pb:KR2k0004_WYG_094-22a>¶
縣西南一百一十里吳地志云吳王濞築此二城為馬¶
廏　殷仲文墓晉吏部尚書在縣東三十二里¶
¶
　　徳清縣南水路一百五十里十七鄉本武康縣地唐天¶
授二年析置以縣界有武承塘故名武源縣至景雲二¶
年改為臨溪縣天寳元年改為徳清縣　市亭山在縣¶
西南二百步吳興記云市亭山王逸少曾欲于此立宅¶
以其面谿背山也　葛山在縣東北一十八里入東記¶
云昔葛仙公得仙之所上有葛公壇　茅山在縣東北¶
<pb:KR2k0004_WYG_094-22b>¶
一十五里入東記云昔三茅君隠於此與延陵句容之¶
茅山同也　餘不溪在縣東南一百步沈氏家傳云後¶
漢沈容居郡烏程縣餘不鄉　苧溪在縣東二十五里¶
山墟名云苧溪以貢苧為名南岸有藺相如廟北岸有¶
青州刺史姚恢囚女城　孔愉潭在縣南二百步昔愉¶
隠吳盛山見漁人釣得白龜買而放之即此處也　女¶
獄城在縣東三十五里入東記云後漢青州刺史姚恢¶
與海昏侯沈戎過江隂爭柯山居之恢女密報戎戎先¶
<pb:KR2k0004_WYG_094-23a>¶
居之姚氏三代不養女有女則囚於此山孝鵝墓天寳¶
末邑人婺州武義主簿沈朝家養母鵝一因育卵脤¶
出乃自驚鳴鼓翅竄于波渚之隅其長雛悲鳴屢絶¶
家人飼之水穀不復飲啄及母鵝死長雛仰天號切遂¶
啄倉舍下敗蓆以覆其母銜庭砌間芻草列于母所¶
若人之祭奠長吁數聲而死沈氏家人因作二函埋¶
于山中土人呼為孝鵝冢　沈約墓在縣東五十八¶
里梁吏部尚書隱侯¶
<pb:KR2k0004_WYG_094-23b>¶
¶
¶
¶
¶
¶
¶
¶
¶
　　太平寰宇記卷九十四¶
¶
