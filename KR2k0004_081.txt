# -*- mode: mandoku-view -*-
#+TITLE: 太平寰宇記
#+DATE: 2019-03-29 20:51:36.426626
#+PROPERTY: ID KR2k0004
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 81
<pb:KR2k0004_WYG_081-1a>¶
　　欽定四庫全書¶
¶
　　太平寰宇記卷八十一¶
¶
　　宋　樂史　撰¶
¶
　　劔南西道十¶
¶
　　松州¶
¶
　　松州交州郡治嘉城縣禹貢梁州之域又為雍州之境¶
爰劔諸羌居焉後漢西羌傳曰西羌之本出自三苗姜¶
蓋姓之别其國近南岳及舜流四凶徙之三危今河關¶
<pb:KR2k0004_WYG_081-1b>¶
之西南羌地是也濱於賜支至於河首綿地千里賜支¶
者析支者也王政修則賓服德教失則宼亂本無君長¶
夏末及商周之際或從侯伯征伐有功天子爵之以為¶
藩服羌無弋爰劍者秦厲公時為秦所執以為奴𨽻後¶
得亡歸將其種人南出賜支河其後子孫各自為種或¶
為氂牛種越嶲羌是也或為白馬種廣漢羌是也或為¶
參狼種武都羌是也至爰劔曽孫忍及弟舞獨留湟中¶
忍生子研故羌中號其後為研種漢景帝時研種留何求¶
<pb:KR2k0004_WYG_081-2a>¶
守隴西塞于是徙留河等于狄道安故及武帝西逐諸¶
羌乃渡河湟築令居塞始置䕶羌校尉從爰劔種五世¶
至研研最豪健以研為種號十三世至燒當復豪健其¶
子孫更以燒當為種號滇良者燒當之𤣥孫時王莽末¶
四夷内侵及莽敗衆羌還據西海建武九年司徒椽班¶
彪上言舊制涼州部置䕶羌校尉持節領䕶理其怨結¶
歲時巡行問所疾苦又數遣使驛通動靜遂使塞外羌¶
夷為吏耳目州郡因此可得儆備焉今宜如舊以明威¶
<pb:KR2k0004_WYG_081-2b>¶
防光武從之即以牛邯為䕶羌校尉自燒當至滇良世¶
居河北大允谷種小人貧而先零卑湳並皆强富數侵¶
犯之滇良父子積怨乃從大榆入掩擊先零卑湳大破¶
之掠取財畜奪居其地大榆由是始彊盛逮滇良子滇¶
吾立附落轉盛常雄諸羌在晉内附以其地屬汶山郡¶
宋齊亦得之後為西衛所有又按後魏書鄧至傳王像¶
舒治者並白水羌是也常為羌豪自稱鄧至王後至舒¶
彭遣使内附拜龍驤將軍益州刺史甘松縣開國子鄧¶
<pb:KR2k0004_WYG_081-3a>¶
至王請以封爵授子彭奮高祖許之拜奮建忠將軍甘¶
松縣開國子既為小蕃朝貢相繼關中亂乃絶後魏末¶
平鄧至蕃始統有其地後周保定五年於此置龍涸防¶
天和元年改置扶州領龍涸郡隋初廢州郡以其地併¶
入汶山同昌二郡唐武德元年置松州貞觀二年置都¶
督府督崌懿嵯闊麟雅叢可逺奉巖諾峩彭軌蓋直肆¶
位玉璋祐臺橋序等二十五羈縻州永徽之後生羌相¶
繼或降或叛屢有廢置儀鳯二年復加整比督文扶當¶
<pb:KR2k0004_WYG_081-3b>¶
祐靜翼六州都督羈縻三十八州研州劍州探那州忋州¶
毘州幹州瓊州犀州拱州龕州陪州如州麻州霸州瀾¶
州光州至涼州蠶州曄州棃州邏州思帝州眺州成州¶
綂州穀邛州樂客州達違州卑州慈州據天寳十二年¶
簿松州都督府一百四州其二十五州有額户口但多¶
羈縻逃散餘七十九州皆生羌部落或臣或否無州縣¶
户口但覊縻統之天寳元年改松州為交州郡乾元元¶
年復為松州按貞觀初分十道松文扶當悉拓静等州¶
<pb:KR2k0004_WYG_081-4a>¶
屬隴右道永徽之後據梁州之境割屬劒南道也¶
¶
　　元領縣三¶
¶
　　嘉城　交州　平康¶
¶
　　四至八到¶
¶
　　東至西京二千七百六十里　東至東京(闕)東北至¶
長安一千九百里　東至扶州三百三十八里　南¶
至翼州一百八十里　北至吐蕃界九十里　西至¶
當州三百三十里　東南至茂州三百里　西南至¶
<pb:KR2k0004_WYG_081-4b>¶
當州三百里　西北至吐蕃界五十五里　東北至¶
扶州三百里¶
¶
　　户¶
¶
　　唐開元户一千七十六¶
¶
　　風俗¶
¶
　　仝扶州¶
¶
　　土産¶
¶
　　麝香　羌活¶
¶
<pb:KR2k0004_WYG_081-5a>¶
　　嘉城縣十鄉後魏時白水羌像舒治自稱鄧至王據此¶
地其子舒彭遣使朝貢乃拜龍驤將軍始置甘松縣魏¶
末大亂又絶後周復招慰之於此置龍涸郡天和元年¶
改置扶州領龍涸郡隋改甘松為嘉城縣屬同昌郡唐¶
武德元年於縣置松州取州界甘松嶺為名　甘松嶺¶
按山海經云甘松嶺亦謂之松葉嶺即江水發源于此¶
土人謂之松子嶺　石門水石門山自龍州連亘有水¶
經郡界合江故曰石門水¶
¶
<pb:KR2k0004_WYG_081-5b>¶
　　交州縣南二十里十二鄉後周天和中于此置縣以領¶
羌夷屬龍涸郡以其地通胡越道路東西相交以名縣¶
焉　雪山出樸硝其色如銀在縣西南百里外有崖巉¶
路險人罕得其利¶
¶
　　平康縣二鄉垂拱元年割交州及當州通軌翼縣地置¶
平康縣屬當州天寳元年改屬交州郡　羊膊山按江¶
源縣記云平康縣羊膊山下有二神湫乃大江發源之¶
所自羊膊嶺散漫殆未濫觴東南百餘里至白馬嶺迴¶
<pb:KR2k0004_WYG_081-6a>¶
行二十餘里至石鏡水源始於此也　汶水出岷山西¶
玉輪坂下經郡界¶
¶
　　松州都督府羈縻二十五州舊督一百餘州無縣¶
户口惟二十五州有名額皆招撫生羌置¶
¶
　　崌州唐貞觀元年招慰党項置州處也長安西南二千¶
二百四十六里¶
¶
　　領縣二　與州同置¶
¶
　　江源　洛稽¶
¶
<pb:KR2k0004_WYG_081-6b>¶
　　户一百五十五¶
¶
　　懿州貞觀五年置西吉州八年改為懿州處党項長安¶
西南二千二百五十里¶
¶
　　領縣二　與州同置¶
¶
　　吉當　唐位¶
¶
　　無户口¶
¶
　　嵯州(闕)¶
¶
　　濶州(闕)¶
¶
<pb:KR2k0004_WYG_081-7a>¶
　　麟州貞觀五年置西麟州處歸附生羌八年去西字至¶
長安四千五百里¶
¶
　　領縣七　與州同置¶
¶
　　硤州　和善　斂具　硤源　三交　利恭　東陵¶
¶
　　無户口¶
¶
　　雅州貞觀五年處生羌置西雅州八年去西字在長安¶
西南二千六百六十里¶
¶
　　領縣三　與州同置¶
¶
<pb:KR2k0004_WYG_081-7b>¶
　　新城　三泉　石隴¶
¶
　　無户口¶
¶
　　叢州貞觀三年党項歸附置長安西南一千八百里¶
¶
　　領縣五　與州同置¶
¶
　　(闕)¶
¶
　　可州貞觀四年處党項置西義州八年改為可州長安¶
西南二千四十里¶
¶
　　領縣三　與州同置¶
¶
<pb:KR2k0004_WYG_081-8a>¶
　　義誠　清化　靜方¶
¶
　　無户口¶
¶
　　逺州貞觀四年處生羌置長安西南二千三百六十里¶
¶
　　領縣二　與州同置¶
¶
　　羅水　小部川¶
¶
　　無户口¶
¶
　　奉州貞觀三年處生羌置西仁州八年改為奉州長安¶
西南二千一百六里¶
¶
<pb:KR2k0004_WYG_081-8b>¶
　　領縣三　與州同置¶
¶
　　奉徳　思安　永慈¶
¶
　　無户口¶
¶
　　巖州貞觀五年置西金州八年改為巖州長安西南二¶
千一百里¶
¶
　　領縣三¶
¶
　　金池　甘松　丹巖¶
¶
　　無户口¶
¶
<pb:KR2k0004_WYG_081-9a>¶
　　諾州(闕)¶
¶
　　峨州貞觀五年處降羌置至長安二千七百里¶
¶
　　領縣二　與州同置¶
¶
　　常平　那川¶
¶
　　無户口¶
¶
　　彭州貞觀三年處降党項置洪州七年改為彭州長安¶
西南一千七百八十里¶
¶
　　領縣四　與州同置¶
¶
<pb:KR2k0004_WYG_081-9b>¶
　　洪川　歸逺　臨津　歸正¶
¶
　　無户口¶
¶
　　軌州都督府貞觀二年處党項置長安西南二千三百¶
九十里¶
¶
　　領縣四　與州同置¶
¶
　　通川　玉城　金源　俄徹¶
¶
　　無户口¶
¶
　　蓋州貞觀四年置西唐州八年改為蓋州處降羌長安¶
<pb:KR2k0004_WYG_081-10a>¶
西南二千六百三十里¶
¶
　　領縣四　與州同置¶
¶
　　湘水　河唐　曲嶺　枯川¶
¶
　　户二百二十¶
¶
　　直州貞觀五年置西集州八年改為直州處降羌至長¶
安二千五百里¶
¶
　　領縣二　與州同置¶
¶
　　集川　新川¶
¶
<pb:KR2k0004_WYG_081-10b>¶
　　户一百¶
¶
　　肆州貞觀五年處降羌置至長安二千六百里¶
¶
　　領縣四　與州同置¶
¶
　　歸唐　芳叢　鹽水　磨山¶
¶
　　無户口¶
¶
　　位州貞觀四年處降羌置西生州八年改為位州至長¶
安二千四百十里¶
¶
　　領縣二　與州同置¶
¶
<pb:KR2k0004_WYG_081-11a>¶
　　位豐　西使¶
¶
　　户一百¶
¶
　　玉州貞觀五年處降羌置至長安二千八百七十八里¶
¶
　　領縣二　與州同置¶
¶
　　玉山　帶河¶
¶
　　户二百十五¶
¶
　　璋州貞觀四年處降羌置至長安二千九百里¶
¶
　　領縣四　與州同置¶
¶
<pb:KR2k0004_WYG_081-11b>¶
　　洛平　顯川　桂川　潁川¶
¶
　　戸二百¶
¶
　　祐州貞觀四年處降羌置至長安二千一百九十里¶
¶
　　領縣二　與州同置¶
¶
　　廓川　歸定¶
¶
　　無戸口¶
¶
　　臺州貞觀六年處党項置西滄州八年改為臺州至長¶
安二千三十五里¶
¶
<pb:KR2k0004_WYG_081-12a>¶
　　無縣¶
¶
　　橋州貞觀六年處降羌置至長安二千四百里¶
¶
　　無縣¶
¶
　　序州貞觀十年處党項置至長安二千四百里¶
¶
　　無縣¶
¶
　　右二十五州舊屬隴右道𨽻松州都督府唐貞觀中¶
招慰党項羌漸置永徽已後羌戎或叛或臣制置不¶
一今並廢省不欲去者以備古跡而已¶
¶
<pb:KR2k0004_WYG_081-12b>¶
　　當州¶
¶
　　當州江源郡今治通軌縣禹貢梁州之域周為雍州之¶
境二漢晉宋並為蜀郡地至後周天和元年雁門郡公¶
紇干畧於此討渾胡因置同昌郡尋又改為覃州隋初¶
廢郡為扶州仍於此置嘉誠縣即為扶州之屬邑也武¶
德元年于嘉誠縣立松州貞觀二十一年州首領董和¶
那蓬固守松州府以捍西羌特勅於通軌縣置當州以¶
州土出當歸為名領通軌左封二縣以蓬為勅史顯慶¶
<pb:KR2k0004_WYG_081-13a>¶
元年蓬子屈寗襲父官二年又析左封置悉州儀鳯二¶
年移治逢日橋天寳元年改為江源郡乾元元年復為¶
當州本屬劔南道大厯五年移入山隂要便之路以備¶
吐蕃¶
¶
　　元領縣三¶
¶
　　通軌　和利　谷利¶
¶
　　四至八到¶
¶
　　東北至東京三千三百九十里　東北至西京二千¶
<pb:KR2k0004_WYG_081-13b>¶
九百七十里　東北至長安二千一百一十里　東¶
至翼州翼水縣八十里　東南至悉州界四十里¶
西南至通軌縣故城二百里以西即生羌界　西南¶
至静州悉州西郡接界未詳里數　東北至松州三¶
百里¶
¶
　　戸¶
¶
　　唐開元戸二千一百¶
¶
　　風俗¶
¶
<pb:KR2k0004_WYG_081-14a>¶
　　地邊夷徼人雜羌蠻¶
¶
　　土産¶
¶
　　麝香　當歸　大黄　羌活¶
¶
　　通軌縣二鄉本屬松州貞觀二十一年於縣置當州顯¶
慶元年又分置和利谷利平康三縣¶
¶
　　和利縣東北三十里一鄉唐顯慶二年分通軌縣置¶
谷利縣西南六十里一鄉唐文明元年開生羌地置¶
¶
　　悉州¶
¶
<pb:KR2k0004_WYG_081-14b>¶
　　悉州歸誠郡今治左封縣禹貢梁州之域古西羌地自¶
兩漢至隋為羌夷所居唐顯慶三年割當州東三十里¶
左封縣界内為羌夷悉唐川因立為悉州領悉唐左封¶
識臼三縣以羈縻羌人其首領有董係比射為刺史後¶
卒以左封縣令董俱悉凍任刺史兼許以父死子繼咸¶
亨元年移治左封儀鳯二年羌叛又寄治當州城内尋¶
歸舊治垂拱二年置歸誠縣載初元年移治匪平川天¶
寳元年改為歸誠郡割識臼屬臨翼郡乾元元年復為¶
<pb:KR2k0004_WYG_081-15a>¶
悉州舊屬隴右道松州都督後屬劔南道¶
¶
　　元領縣二¶
¶
　　左封　歸誠¶
¶
　　四至八到¶
¶
　　東北至東京(闕)東北至西京三千二百一十里　東¶
至翼州一百九十里　西至翼州二百五十里　西¶
至静州六十里　北至静州八十二里　東南至栖¶
鷄川界一百里　又東南至成都府六百五十里¶
<pb:KR2k0004_WYG_081-15b>¶
西南至翼州界一百九十里　西北至當州未審里¶
數　東北至翼州一百五十里¶
¶
　　戸¶
¶
　　唐開元戸八百一十¶
¶
　　風俗¶
¶
　　羌性同當州¶
¶
　　土産¶
¶
　　顆麝香　氂牛尾　當歸　樸硝　羌活¶
¶
<pb:KR2k0004_WYG_081-16a>¶
　　左封縣二鄉本屬翼州在當州東南四十里唐顯慶元¶
年乃於縣置悉州在悉當川故也載初元年移州于東¶
南五十里匪平川¶
¶
　　歸誠縣東南八十一里一鄉唐垂拱二年置¶
¶
　　静州¶
¶
　　静州静川郡今治悉唐縣本當州之悉唐縣也唐顯慶¶
元年於縣置州咸亨元年於悉州置翼州都督府移悉¶
州治左封置儀鳯九年罷都督府翼州還治於翼斜縣¶
<pb:KR2k0004_WYG_081-16b>¶
於悉唐縣置南和州天授二年改為静州以治夷落開¶
元時治在清邉縣在今郡南六十里清邉故城是也後¶
為難制又以去諸郡稍逺數叛亂移故州額於悉唐縣¶
即今郡也舊屬隴右道隸松州都督後割屬劒南道¶
¶
　　元領縣二¶
¶
　　悉唐　静居¶
¶
　　四至八到¶
¶
　　東北至東京(闕)東北至西京三千一百五十里　東¶
<pb:KR2k0004_WYG_081-17a>¶
至悉州六十里　南至赤和戍城一百里　南至維¶
州一百三十里　北至平戍城一百里　北至茄和¶
山十里　北至當州界六十里　東南至翼州臨翼¶
縣嶺叢鎮一百三十里　東南至恭州界六十里¶
西北至拓州界三十五里　東北至當州六十里¶
¶
　　户¶
¶
　　唐開元户五百七十七¶
¶
　　風俗¶
¶
<pb:KR2k0004_WYG_081-17b>¶
　　與當州同¶
¶
　　土産¶
¶
　　筒布　麝香　氂牛尾　酥　樸硝¶
¶
　　悉唐縣二鄉本當州悉唐縣置在悉唐川顯慶中來屬¶
此¶
¶
　　静居縣東二十里一鄉唐天授二年改南和州為靜州¶
仍於靜川置靜居縣¶
¶
　　後魏時白水羌像舒治自稱鄧至王據此地其子舒¶
<pb:KR2k0004_WYG_081-18a>¶
彭遣使朝貢按此則舒彭乃舒治之子又鄧至羌總¶
序云自舒治至十世孫舒彭附於後魏孝文帝封甘¶
松縣子按此則舒彭又為舒治十世孫前後牴牾不一¶
今考後魏書帝紀孝文太和十七年鄧至王像舒彭¶
遣子奮詣闕朝貢求以位授奮詔許之又鄧至傳云¶
其王像舒治遣使内附髙祖拜為龍驤將軍孝文即¶
髙祖而紀傳所載曰彭曰治名各不同又按元和郡¶
縣志松州總序像舒治子孫舒彭内附拜龍驤將軍¶
<pb:KR2k0004_WYG_081-18b>¶
益州刺史甘松縣開國子而通典乃云自舒治至十¶
代孫舒彭附於後魏孝文封甘松縣子又復不合今¶
記所載舒彭内附拜龍驤將軍事與元和志同鄧至¶
王請以封爵授子彭奮髙祖許之與後魏帝紀同舒¶
治十世孫舒彭附於後魏孝文帝與諸典同諸書既¶
不一疑各有所本而今記隨事因之遂不暇細考惟¶
以舒彭為舒治之子莫知其何所據若以史為正則¶
治與彭同時疑治即彭而訛耳然未有以考正¶
<pb:KR2k0004_WYG_081-19a>¶
¶
¶
¶
¶
¶
¶
¶
¶
<pb:KR2k0004_WYG_081-19b>¶
¶
¶
¶
¶
¶
¶
¶
¶
　　太平寰宇記卷八十一¶
¶
