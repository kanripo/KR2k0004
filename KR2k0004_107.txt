# -*- mode: mandoku-view -*-
#+TITLE: 太平寰宇記
#+DATE: 2019-03-29 20:51:36.585649
#+PROPERTY: ID KR2k0004
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 107
<pb:KR2k0004_WYG_107-1a>¶
　　欽定四庫全書¶
¶
　　太平寰宇記卷一百七¶
¶
　　宋　樂史　撰¶
¶
　　江南西道五¶
¶
　　饒州¶
¶
　　饒州理鄱陽縣先是鄱陽郡禹貢揚州之域春秋時為¶
楚境後迭屬吳楚史記楚昭王時呉伐楚取番是也秦併¶
天下為鄱陽縣地屬九江郡漢為鄱陽縣屬豫章郡郡¶
<pb:KR2k0004_WYG_107-1b>¶
即吳芮為番君時所築淮南王安陳伐閩越之利上書¶
云越人欲為變必先由餘干界中積食糧乃入伐材治¶
船餘干今屬邑也後漢建安十五年吳張昭孫韶吕範¶
顧雍等議以鄱陽土廣人殷請分置鄱陽廬陵二郡按¶
初理於鄱陽故縣後徙理吳芮故城即今州也厯晉宋¶
齊不改梁天監中置吳州陳初又廢之復為郡隋平陳¶
罷郡為饒州從江州總管千金公權璋所請也按徐湛¶
鄱陽記云北有堯山嘗以堯為號又以饒衍遂加食為¶
<pb:KR2k0004_WYG_107-2a>¶
饒今郡國志又云以山川藴物珍竒故名饒隋大業三¶
年州廢復為郡唐武徳四年平江左置饒州領鄱陽新¶
平廣晉餘干樂平長城玉亭弋陽上饒九縣七年省上¶
饒入弋陽省玉亭入長城餘干二縣八年又併長城入¶
餘干并新平廣晉入鄱陽天寳元年改為鄱陽郡乾元¶
元年復為饒州¶
¶
　　元領縣五¶
¶
　　鄱陽　餘干　浮梁　樂平　德興¶
¶
<pb:KR2k0004_WYG_107-2b>¶
　　州境¶
¶
　　東西四百五十里　南北三百三十里¶
¶
　　四至八到¶
¶
　　西北至東京三千里　北至西京三千三百二十里¶
西北至長安三千一百三十里取随州路二千七百¶
里　東至衢州九百九十二里　西至洪州擔石湖¶
中流為界一百七十里　北至江州三百七十里¶
南至撫州四百二十里　東南至衢州須山縣青草¶
<pb:KR2k0004_WYG_107-3a>¶
洲七百八十五里　西南至洪州南昌縣城子橋為¶
界一百六十里　西北至江州三百七十四里　東¶
北至歙州七百九十五里¶
¶
　　户¶
¶
　　唐天寳户四萬八百九十九皇朝户主二萬二千¶
八百五客二萬三千一百一十三¶
¶
　　風俗¶
¶
　　與江州同¶
¶
<pb:KR2k0004_WYG_107-3b>¶
　　人物¶
¶
　　賈義豫章鄱陽人為侍御史¶
¶
　　土産¶
¶
　　麩金　銀　銅　茶　簟¶
¶
　　按郡國志云鄱陽之上出金坡沙淘之粒大者如豆¶
小者如麩亦生銀苗於山中¶
¶
　　鄱陽縣元十九鄉本畨陽也漢書英布敗於會稽遂南¶
走渡江為長沙哀王所誘至鄱陽鄱陽人殺之于兹鄉¶
<pb:KR2k0004_WYG_107-4a>¶
又云漢遣别將追殺之鄱陽漢書地里志云番陽屬豫¶
章郡莽曰鄉亭後漢加邑作鄱陽字　石印山吳志云¶
大璽元年鄱陽言厯陵山石文理成字凡二十云楚九¶
洲渚吳九年都揚州士作天子四世治太平始按江表¶
傳云厯陽有石山臨水髙百丈其三十丈所有七穿駢¶
羅穿中色黄赤俗相傳謂之石印又云石印封𤼵天下¶
當太平下有祠屋巫祝言石印神有三郎詔遣使以太¶
牢祭封以印綬拜三郎為王　龍虎山二山相對連信¶
<pb:KR2k0004_WYG_107-4b>¶
州界乃張天師得道之所　敷淺山一名博陽山禹貢¶
曰過九江至於敷淺原　仙鶴山在縣南八十里其山¶
上有三峰峰有湖春冬不竭衆鳥翔集中峰古觀壇地¶
髙三丈松竹森聳古老相承是張道陵學道處其山今¶
立仙鶴壇舊曰鵠鳴山天寳六年改名仙鶴山　堯山¶
在縣西路三十里鄱陽記云堯山堯九年大水人居避水¶
因以名或遇大水此不沒時人云此山浮　閣山在縣¶
南一十里鄱陽記云山上有祠堂舊傳云昔太守毛祐¶
<pb:KR2k0004_WYG_107-5a>¶
之巡境宿於山下夢見一人自稱楚王陳涉遂興造樓¶
閣因以此為名其山有仙人白子髙壇兼祠宇云曾有¶
猛獸一睅目恒依此祠不為人害　仙閣山有投龍壇¶
仙人白子髙舊址南對北溪水天寳元年制曰古來得¶
道昇仙遺跡尚存迄今祭祀不絶　大雷岡在縣東七¶
十里鄱陽記云後漢雷義字仲公所居小雷岡在大雷¶
岡側鄱陽記云晉雷煥所居之處　清潔灣在縣東南¶
七里鄱陽記云隋開皇中太守梁文謙莅官清潔取此¶
<pb:KR2k0004_WYG_107-5b>¶
水灣以自供後人思其徳號為清潔　白沙在縣西水¶
路一百二十里白沙如雪因以為名　蠙州在縣南二¶
十五里溪中有蚌出珠鄱陽記云貞觀年中因雨雹乃¶
有蚌出珠百姓採之不空其水平淺可涉　懐蛟水在¶
縣南二百步江中流石際有潭徃徃有蛟浮出時傷人¶
馬每至五月五日鄉人於此江水以船競渡俗云為屈¶
原禳灾郡守懸綵以賞之刺史張栖貞以人之行莫大¶
於孝懸孝經標竿上賞之而人知勸俗競謂懐蛟水或¶
<pb:KR2k0004_WYG_107-6a>¶
曰孝經潭　鄱江水自當縣浮梁樂平餘干等城三縣¶
合為鄱江經郡城南東過都昌縣入彭蠡湖　黥布墳¶
在縣北一百六十里按漢書漢髙祖殺布於此其墳髙¶
三丈八尺　螺洲一名鼈洲在舊縣東三里鄱陽記云¶
呉太平二載大饑猛獸害人孫權使趙達占之曰天地¶
山川如人四體患衂灸脚其疾即愈而鄱陽水口暴起¶
一洲形如鼈可食此郡風氣宜祀以太牢掘其背掘處¶
今猶存焉　文翁宅在縣東一百五十里基址具存東¶
<pb:KR2k0004_WYG_107-6b>¶
帶鄱陽北連溪水西接望夫岡有井清澄隴前栽桐樹¶
文翁少好學景帝中除蜀郡太守其教化大行自此蜀¶
人好文　栁公樓在城西北角即梁栁渾為鄱陽守創¶
凭眺顯豁實江國之勝景唐大厯中第五琦以為望歸¶
樓貞元十九年李吉甫復其名曰栁公樓循舊跡也¶
觀魚臺在州西門外鄱陽記云畨君至此觀魚下有池¶
濶九十步内有步馬埒又名落照池　吳臣廟在郡郭¶
内縣北一里有廟神與閩越王無諸同坐梅鋗配享漢¶
<pb:KR2k0004_WYG_107-7a>¶
書云臣即呉芮子成王也鄱陽記云有長沙王芮之孫¶
二廟梅鋗配享此廟近代來芮廟久逺遂祭其子　故¶
鄱陽縣即吳芮所居之城也在彭蠡湖東鄱水之北廢¶
廣晉縣在縣北一百五十里武德五年安撫使李大¶
亮析鄱陽北界𨽻入江州至八年安撫使韋季武并入¶
鄱陽　廢鄡陽縣在縣西北一百二十里按鄱陽記云¶
漢髙祖六年置宋永初二年廢¶
¶
　　餘干縣東南一百六十里舊二十鄉今十二鄉本越勾¶
<pb:KR2k0004_WYG_107-7b>¶
踐之西界漢為餘干縣漢書貨殖傳譬猶戎狄之與於¶
越不相入矣韋昭曰於越今餘干縣勾踐之别名也古¶
謂越地曰餘干　餘干山按舊經其山曲轉相向狀如¶
羊角天寳六年勅改為餘干山　玉馬山自撫州南城¶
縣入臨川縣凡厯三邑分一支入當縣山下有白石如¶
馬俗號白馬山天寳六年改為玉馬山　族亭湖在縣¶
西水路八十里湖中流分當縣及南昌縣二界按鄱陽¶
記云後漢張琦封亭侯因此為名　鄔子港在縣西北¶
<pb:KR2k0004_WYG_107-8a>¶
二十里餘干江水之一支水口即為擔石湖也　餘干¶
水漢書地里志云餘水北至鄱陽入湖漢也本自信州¶
貴溪縣流入　興業水一名安仁港在縣南一百二十¶
里發源自貴溪縣西漏石村經縣過合餘干江水港中¶
有崩崖横石縣水千仞湍走浪激聲合風雷其舟檝所¶
厯少有章程或篙工失手差以毫釐則人墜諸泉舟破¶
於石然其居人賴其膏澤之利首冠一境焉溉田一百¶
二十頃　干越渡在縣西南二十步置津吏主守四時¶
<pb:KR2k0004_WYG_107-8b>¶
不絶太中元年縣令倪衍置浮橋　干越亭越絶書云¶
餘大越故界即謂平越也在縣東南三十步屹然孤挺¶
古之逰者多留題章句焉　白雲亭在縣西南八十步¶
旁對干越亭而峙焉跨古城之危瞷長江之深隨州刺¶
史劉長卿題詩曰孤城上與白雲齊因以白雲為號¶
仙人城在縣東南二百里其城皆峭壁危石亭上宫殿¶
倉廩厯厯可見　琵琶洲盖江山抱迴積沙而形狀如¶
琵琶焉　安仁故城在縣東南一百五十里按鄱陽記¶
<pb:KR2k0004_WYG_107-9a>¶
云晉永嘉七年分餘干置興安縣㝷廢焉陳天嘉中復¶
於興安故地置安仁縣至隋開皇九年復廢併入餘干¶
今故城猶存　越女墓在縣東北一里鄱陽記云越王¶
女葬於此也¶
¶
　　浮梁縣東北二百十里舊十二鄉今十二鄉本漢鄱陽¶
縣地今置在昌水之北號曰新昌武德二年析鄱陽東¶
界置新平鄉其後廢以新昌為縣因鄉名焉其年二月¶
又移置在新昌江口西岸正東臨江有齊安平王祠地¶
<pb:KR2k0004_WYG_107-9b>¶
當江衝前後縣宰多不得終秩開元二十四年以鄧□¶
為新昌縣令州縣有不穏者任其便改因移於舊縣城¶
正北一百步天寳元年改為浮梁縣按郡國志云斯邑¶
産茶賦無别物　石藏山在縣西六十里徐諶鄱陽縣¶
記云中有鍾乳十數穴　吳芮舊居今有廟在縣東北¶
六十里鄱陽記云鄱陽源水吳芮所居之處人祭之立¶
其祠堂東有石澗深三尺鄉人將牲牢告啟擊鼓三通¶
其水衡出大流隨用並足因名　一堆沙在縣東北五¶
<pb:KR2k0004_WYG_107-10a>¶
十里其形狀如覆船鮮浄特異鄱陽記云每年豐稔其¶
沙即如舊若沙移向岸即年歉古來相傳以為驗　新¶
昌廟在縣東一百八十步四面連山淮川合流入新昌¶
鄱陽記水口有廟百姓祭之有興元道士屈蘭子擬燒¶
此木人遂棄於急水曰逆流上吾為立廟其木人流上¶
遂立廟為平安王祭之　廢新平縣在州東三百三十¶
里李大亮析鄱陽置常季武併入鄱陽至開元四年刺¶
史韋玢於其縣置新平縣今廢¶
¶
<pb:KR2k0004_WYG_107-10b>¶
　　樂平縣東一百四十九里舊十九鄉今十七鄉後漢東¶
安縣也雷次宗豫章記云漢永元中置縣在銀城即今¶
邑之東水路三百二十里按顧野王輿地志陳天嘉元¶
年嘗廢唐朝建立亦在銀城後因歙冦程海亮剽掠兼¶
山勢險峻壠地髙下權以常平水口置為樂平縣　樂¶
安江源出縣北扶餘嶺合餘干水入又有明溪銀溪石¶
吳溪並流合樂安江　吳溪山在縣西北山有石室東¶
西七十步有石鼠石人等現在　樂平山在縣西三十¶
<pb:KR2k0004_WYG_107-11a>¶
八里按鄱陽記云其山有石似墨山天寳六年勅改為¶
樂平山　乳泉山在縣北六十六里内有石如硯山西¶
出乳泉舊石硯山天寳六年勅改為乳泉山　汰金洲¶
在縣西十五里平沙臨水先有麩金開元以後廢又有¶
五里水口亦出麩金¶
¶
　　徳興縣一百八十里三鄉本饒州樂平之地有銀山出¶
銀及銅總章二年鄧逺上列取銀之利上元二年因置¶
場監令百姓任便採取官司什二税之其場即以鄧公¶
<pb:KR2k0004_WYG_107-11b>¶
為名𨽻江西鹽鐵都院至偽唐昇為德興四面皆水¶
鄧公山在縣北六里本名銀山因鄧逺為鄧公場儀鳯¶
二年祭山山頺陷焉按開元記云總章二年邑人鄧逺¶
經刺史盧元儼陳開山之便㝷為山陷後人立鄧公廟¶
　石虹山鄱陽記云山石室中有石砥平如牀可容數¶
百人旁列石障如屏風篆書為八十三字有横石跨水¶
而渡文彩青若虹霓焉因名石虹山　洪崖山按舊經¶
云古老相傳昔有洪崖先生居此山列仙(闕)¶
¶
<pb:KR2k0004_WYG_107-12a>¶
　　洪崖子也山之陽有洪崖寺山中有洪崖壇每旱祈¶
於此焉¶
¶
　　永平監¶
¶
　　永平監本饒州鑄錢之所偽唐立為監皇朝平江南因¶
之不改¶
¶
　　信州¶
¶
　　信州上饒郡今理上饒縣禹貢揚州之域厯春秋戰國¶
迭為吳楚之地秦并天下為畨縣地漢為豫章郡之鄱¶
<pb:KR2k0004_WYG_107-12b>¶
陽縣厯代不改上元元年正月江淮轉運使元載奏以¶
此地邑州夐逺闗防襟帶宜置州州東南五十里即饒¶
州弋陽縣進賢鄉永豐里可置一縣以永豐為名兼割¶
饒州又弋陽置衢州之常山玉山建州之三鄉撫州之¶
三鄉固當迤邏相望自然無虞制曰可賜名信州以信¶
義所稱為郡之名¶
¶
　　元領縣五　今四¶
¶
　　上饒　弋陽　玉山　貴溪¶
¶
<pb:KR2k0004_WYG_107-13a>¶
　　一縣直屬朝廷¶
¶
　　鉛山¶
¶
　　州境¶
¶
　　東西五百四十里　南北四百五十里¶
¶
　　四至八到¶
¶
　　西北至東京二千四百里　西北至西京二千八百¶
二十里　西北至長安三千六百三十四里取隨州¶
路三千二百五十里　東至衢州二百五十里　南¶
<pb:KR2k0004_WYG_107-13b>¶
至撫州三百二十里　西北至饒州陸路五百里¶
西北至建州五百四十里¶
¶
　　户¶
¶
　　唐元和十道要畧户二千三百五十皇朝户主二¶
萬八千一百九十九客一萬二千四百八十六¶
¶
　　風俗¶
¶
　　與饒州同¶
¶
　　人物無¶
¶
<pb:KR2k0004_WYG_107-14a>¶
　　土産¶
¶
　　貢金　銅　青碌　空青　鉛　銀¶
¶
　　上饒縣十六鄉本秦番縣界兩漢為鄱陽縣漢書地理¶
志云屬豫章建安中吳立為鄱陽郡隋開皇九年罷郡¶
置饒州梁載言十道志云以其山鬱珍竒故名也漢書¶
地理志云鍾陵出黄金又云鄱陽縣武陽鄉有黄金采¶
顔師古曰采者採取金之處也按鄱陽記云界内之山¶
出銅及鉛鐵者有玉山及懐玉山梁氏所謂山鬱竒珍¶
<pb:KR2k0004_WYG_107-14b>¶
盖此𩔖也今州古縣城跡開皇中所廢上饒城也所謂¶
上饒者以其旁下饒州之故也乾元元年始置縣　銅¶
山在永豐故縣南四十五里其舊銅山西連鶴山下有¶
天井廣一丈餘井有倒懸石可四五丈如蓮花覆葢其¶
水碧色莫測深淺春夏不增減天欲雨即有白霧上騰¶
鄉人以為驗　鐵山在縣東南七十里又名丁溪山先¶
任百姓開採官收什一之税後屬永平監今廢　靈山¶
在縣西北九十里亦曰靈鷲山盤亘十餘里絶頂有葛¶
<pb:KR2k0004_WYG_107-15a>¶
仙壇丹灶石臼石硯石几在焉天寳中勅投龍於此溪¶
中　雙門嶺在永豐故縣東北二十五里雙峰如門號¶
為雙門連延入衢州須江縣界　南巖在縣西南一十¶
里巖傍巨石儼然北向其下寛平可坐千餘人本名盧¶
家巖時人呼為南巖士女遊賞之地　呌石在州西九¶
十里巨石枕江有數十穴亦如口古老相傳云織女失¶
纓九石不能上石呌大琛山其勢似遏流其纓乃上元¶
和十年觀察推官許堯佐徃來過此因為文叙之名曰¶
<pb:KR2k0004_WYG_107-15b>¶
走石説刋之於石置於呌石之側　纓績石在州西九¶
十里孤石圎聳獨在潭中髙十餘丈如績麻纓焉　上¶
饒江出懐玉山分流兩道一東入衢州常山縣入浙江¶
一西南流從玉山縣過合淪溪　石黄山在縣東南三¶
十五里出燻黄石人或採之煉為丹藥　石橋山一名¶
月巖在縣西三十五里山中壑穴猶虹矯然外窺如晝¶
逺望如月雖天台石橋不足以比昔有人見白鹿遊其¶
上至亢陽橋上雲生靄然而雨　廢永豐故城本饒州¶
<pb:KR2k0004_WYG_107-16a>¶
弋陽縣進賢鄉永豐里也乾元元年正月與州同時置¶
永豐縣故路通閩川越客擔荷麏至元和六年廢縣併¶
入上饒　靈山石人先無廟貌自貞元六年禮部侍郎¶
劉太真典郡其年亢旱禱雨足因出俸錢立廟　陸鴻¶
漸宅在縣東五里郡國記云陸羽字鴻漸居吳興號竟¶
陵子居此號東岡子¶
¶
　　弋陽縣西一百里十二鄉本餘干縣地屬豫章郡後漢¶
建武十六年車騎將軍李愔封為赭亭侯食邑於此築¶
<pb:KR2k0004_WYG_107-16b>¶
城立亭焉建安十五年孫權分鍾陵置鄱陽郡又置葛¶
陽縣於赭亭之地以城在葛水之北故名隋開皇九年¶
廢上饒入葛陽逾年縣失印風俗以為不便表請移於¶
弋陽縣以地居弋江之北為名　九子石在弋陽水岸¶
間相去數十步石形如卵　蓮鑊鄱陽記云弋陽嶺上¶
多穴巖宋元嘉中有人見其巖内有三鐵鑊可容百斛¶
中生蓮花他日徃㝷不知所在　錢倉鄱陽東大山有¶
一石臨水如廪髙數丈號曰錢倉户如六尺牀晉太和¶
<pb:KR2k0004_WYG_107-17a>¶
中有釣人從户過遇石開其錢自出因收得四錢　葛¶
仙觀在縣東二十里梁大同三年置隋末廢按鄱陽記¶
云葛元得道弋陽縣北黄石山古壇是也　葛仙公在¶
縣東十五里葛元居此求仙山有石橋長二十步有𢷬¶
藥石臼旁有石井水甚美天寳七年勅置壇灑掃　仙¶
人城在縣東四十里山峰壁立髙五十丈形如層城羣¶
仙之室上有池水清冷與𢷬藥山相對　仙人石橋在¶
縣西南三十里按鄱陽記云寳豐山有石亭髙七十餘¶
<pb:KR2k0004_WYG_107-17b>¶
丈傍有石榜橋長五十丈廣二丈其山平正古老云是¶
仙人鑿石搆橋之處　隠士石室在縣南六十里按鄱¶
陽記云有隠士張氏琢石為室形如囷時郡守鄢陵庾¶
翼欲表薦之𨼆而不見故號𨼆士石室　葛溪水源出¶
上饒縣靈山過當縣李誠鄉在縣西二里昔歐冶子居¶
其側以此水淬劍又有葛元家焉因曰葛水　弋溪水¶
源出上饒縣靈山西南從當縣太平鄉過在縣東二十¶
里水口有大石面如鐫為弋字　信義水源出建州邵¶
<pb:KR2k0004_WYG_107-18a>¶
武縣從當縣太平鄉過其水出礦石鍛者求之¶
¶
　　玉山縣東北九十里十八鄉按縣圖云本漢鄱陽縣界¶
衢山之西鄙也以其懐玉山故為稱然他山合沓峻嶺¶
横亘溪谷皆邃牙分其流雖步通三衢而水絶干越千¶
峰萬擁隈隠不可得而虞也自陳隋以來此為巨奥證¶
聖三年分衢州常山須江二縣饒州弋陽縣共二十鄉¶
為玉山至乾元元年隸信州　上干溪水出縣東五里¶
源出懐玊山舊記云溪元乾淺秋冬不通舟船故名乾¶
<pb:KR2k0004_WYG_107-18b>¶
溪或謂干字誤也又漢書地理志云餘干縣以水為名¶
本越勾踐之西界也韋昭云干越今餘干之别名也謂¶
此為上干或以餘干之號即因此是也　懐玉山在縣¶
東北三十里玉山溪流𤼵源於此西流上下淪溪沙溪¶
三水合流名曰上饒江¶
¶
　　貴溪縣東二百里元十鄉本漢豫章郡餘干之地今在¶
弋陽餘干兩縣之間自北以西地相去濶逺山水迴合¶
羣盜潛藏舟行船泝人不自保寖以成俗久而逾逺元¶
<pb:KR2k0004_WYG_107-19a>¶
嘉元年就貴溪口置貴溪縣即今理也　王表巖在縣¶
南二里昔有王表率村閭數十家於此巖避亂竟免難¶
洞穴竒絶可容一百餘人曾有僧道開創林穴栖泊巖¶
中佛寺已毁今有招真觀存　馨香巖在縣東五里舊¶
名腥臊巖鄱陽記云昔術士許旌陽斬蛟於此巖下緣¶
此名焉又以板塞巖口㝷蛟潜通洪州横泉井每至天¶
景澄霽見水底板木存焉後惡其名遂改焉　五面石¶
在縣西南七里山東面連接弋陽縣鐵山南屹然却立¶
<pb:KR2k0004_WYG_107-19b>¶
最為孤峰削成五面凡有登臨者泛貴溪而入至懸¶
處扳蘿而上可坐數百人　貴溪山在縣南二十里傳¶
云鬼谷先生學道之所有五花磚遶壇存焉四面孤懸¶
　積翠巖在縣西南六十里昔有羽客張鎮棲止此山¶
每與仙人接麻姑為期竚望於此故號望姑山　象樓¶
山在縣西南八十里兀然獨聳如樓閣之狀古名石樓¶
山天寳六年勅改為象樓山能興雲雨其山四面懸絶¶
　龍虎山在縣西南一百二十里兩山相峙山峰屹然¶
<pb:KR2k0004_WYG_107-20a>¶
狀如龍虎當溪中流　石鼔在縣西五十里有石狀如¶
鼔聳出山嶺耆舊傳云鼓輙自鳴兵氣之兆也　石堂¶
在縣南一百六十里有石堂中可坐數百人臨貴溪水¶
源古老傳云是鬼谷先生石堂　竹溪水在縣西二十里¶
自縣北從歸化南流出縣西上源數十里皆生苔竹苔¶
痕㸃暈狀如篆琢玉幹直可為杖水旁山嶺幽映堪為¶
賞玩溪岸竹樹䝉宻因為名焉水入餘干縣　貴水在¶
縣南二里源發於據嶺西流入安仁港¶
¶
<pb:KR2k0004_WYG_107-20b>¶
　　鉛山縣西南一百三十里今三鄉按上饒記云出銅鉛¶
青碌本置鉛場以收其利舊在寳山偽唐昇元二年遷¶
置鵞湖山郭水西鄧田坂即𪠘署也至四年於上饒弋¶
陽二縣析以為場後升為縣皇朝平江南後直屬朝¶
廷　鉛山在縣西北七里又名桂陽山舊經云山出鉛¶
先置信州之時鑄錢百姓開採得鉛什而税一建中元¶
年封禁貞元間置永平監其山又出銅及青碌又有寳¶
山連桂陽山出銅¶
<pb:KR2k0004_WYG_107-21a>¶
¶
¶
¶
¶
¶
¶
¶
¶
<pb:KR2k0004_WYG_107-21b>¶
¶
¶
¶
¶
¶
¶
¶
¶
　　太平寰宇記卷一百七¶
¶
