# -*- mode: mandoku-view -*-
#+TITLE: 太平寰宇記
#+DATE: 2019-03-29 20:51:36.716107
#+PROPERTY: ID KR2k0004
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 130
<pb:KR2k0004_WYG_130-1a>¶
　　欽定四庫全書¶
¶
　　太平寰宇記卷一百三十¶
¶
　　宋　樂史　&KR0103;¶
¶
　　淮南道八¶
¶
　　泰州¶
¶
　　泰州理海陵縣本揚州海陵縣偽吳乾貞年中立為制¶
置院偽唐昇元元年升為泰州仍折海陵南五鄉為泰¶
興縣割楚州之鹽城縣改招逺場為縣至保大十年又¶
<pb:KR2k0004_WYG_130-1b>¶
改如皋場為縣並立泰州¶
¶
　　元領縣五¶
¶
　　海陵　興化　泰興　如皋¶
¶
　　一縣割出¶
¶
　　鹽城還(楚州)¶
¶
　　州境¶
¶
　　東西一百七十里　南北二百五十里¶
¶
　　四至八到¶
¶
<pb:KR2k0004_WYG_130-2a>¶
　　新置州未有至東西京及長安里數　東至通州三¶
百里　西至揚州廣陵界二十里　南至大江七十¶
五里　北至楚州界四百里　東南至如皋赤岸鄉¶
界一百三十里　西北至高郵州縣城村界一百里¶
　東北至鹽城縣丁溪界二百里¶
¶
　　户¶
¶
　　舊户載揚州皇朝户主一萬二千一百八十八客二¶
萬二百八十三¶
¶
<pb:KR2k0004_WYG_130-2b>¶
　　風俗¶
¶
　　同揚州¶
¶
　　土産¶
¶
　　鹽¶
¶
　　海陵縣舊一十八鄉今八鄉故楚邑漢以為縣屬臨淮¶
郡晉立為海陵郡唐武徳三年改為呉州置呉陵縣七¶
年州廢復為海陵縣𨽻揚州偽唐昇元元年于此置泰¶
州　海在縣東二百二十里南接江口北接楚州鹽城¶
<pb:KR2k0004_WYG_130-3a>¶
縣界地　胡逗州在縣東南二百三十八里海中東西¶
八十里海北三十五里土多流人煮鹽為業梁大清六¶
年侯景敗将北赴此州為王僧辨軍人所獲　海陵倉¶
即漢呉王濞之倉也枚乗上書曰轉粟西鄉水行滿河¶
不如海陵之倉謂海渚之陵因以為倉今海陵縣官置¶
鹽監一嵗煮鹽六十萬石而楚州鹽城浙西嘉興臨平¶
兩監所出次焉計天下每嵗所收鹽利當租賦二分之¶
一　孤山在縣東南二百十里段昇之南兖州記云孤¶
<pb:KR2k0004_WYG_130-3b>¶
山有神祠側悉生大竹可以為涔田焉伐之者必祀此¶
神言其所求之數無敢加焉　白土埭顧野王輿地志¶
云史宗所居即蓬萊山寄書者　麋&KR1384;博物志云海陵¶
縣多麋千萬為羣掘食草根其處成泥名曰麋&KR1384;民隨¶
而種不耕而獲其利所收百倍　露筋驛江徳藻聘此¶
道記云江淮間有露筋驛今有祠存一名鹿筋驛云昔¶
有孝女為蚊蚋所食惟存筋骸而已　天目山土山也¶
在縣東六十里山有雙井相對其水清洌呼為天目山¶
<pb:KR2k0004_WYG_130-4a>¶
長老云帷天目山最高大¶
¶
　　興化縣北一百五十三里本海陵縣地屬淮南偽呉武¶
義年中折為招逺場尋改為興化縣屬揚州偽唐昇元¶
元年改𨽻泰州　千人湖在縣東北一百二十里故老¶
傳云隋末有千餘人避難于此得見太平因號千人湖¶
現有八湖在邑界¶
¶
　　泰興縣南四十五里今五鄉本海陵縣濟南鎮地偽唐¶
昇元三年折海陵縣之南界五鄉為泰興縣屬泰州¶
<pb:KR2k0004_WYG_130-4b>¶
孤山連邑界¶
¶
　　如皋縣去州一百四十里三鄉唐太和五年析海陵之¶
五鄉置如皋場屬揚州偽唐保大十年升為縣　如皋¶
港在縣西一百五十步港側有如皋村縣因此為名¶
磨河山在縣一百二十里半在江水中¶
¶
　　通州¶
¶
　　通州今理靜海縣自唐以前地理與泰州同南唐李氏¶
于海陵縣之東境置靜海制置院周顯徳中世宗克淮¶
<pb:KR2k0004_WYG_130-5a>¶
南升為軍後以為通州皇朝天聖元年改為崇州明道¶
二年復故¶
¶
　　領縣二¶
¶
　　靜海　海門¶
¶
　　州境¶
¶
　　東西一百二十五里　南北六十五里¶
¶
　　四至八到¶
¶
　　西北至東京約二千里　西北至西京約二千四百¶
<pb:KR2k0004_WYG_130-5b>¶
五十五里　西北至長安約二千五百里　東至大¶
海八十里　西至泰州三百五十里　南至振山及¶
大江一十五里　北至泰州如皋縣界清水港五十¶
里　東南至海州下口海門縣界六十里　西北至¶
蒲堰南清水港如皋縣界六十里　西北至石港場¶
東大海一百五十里　西南至海陵墮港南海中流¶
六十里¶
¶
　　户¶
¶
<pb:KR2k0004_WYG_130-6a>¶
　　皇朝户主八千八十七客二千七百¶
¶
　　風俗¶
¶
　　與揚州同¶
¶
　　土産¶
¶
　　鹽　絲　貢乾鯔魚　鰉魚醤　蝦米¶
¶
　　靜海縣三鄉隨州置管鹽場八古横江在州北元是海¶
天祐年中沙漲今有小江東出大海　浪山　軍山¶
塔山　隔山　馬鞍山　刀刃山　以上並在江海之¶
<pb:KR2k0004_WYG_130-6b>¶
際　海門縣東南隔海水二百餘里六鄉本東州鎮因¶
州升為海門縣¶
¶
　　海陵監¶
¶
　　海陵監煮鹽之務也唐開元元年置海陵縣偽唐于海¶
陵縣置泰州以轄其監皇朝開寳七年移監于如皋縣¶
置從鹽場之便近也¶
¶
　　監境¶
¶
　　東西一百九十里　南北三百一十里¶
¶
<pb:KR2k0004_WYG_130-7a>¶
　　四至¶
¶
　　東至隨州靜海縣界海岸　西至泰州興化縣界¶
南至泰興縣界并江岸　北至楚州鹽城界¶
¶
　　户¶
¶
　　皇朝管煎鹽亭户七百一十八丁一千二百二十¶
管鹽場八¶
¶
　　南四場　北四場¶
¶
　　刺土成鹽法¶
¶
<pb:KR2k0004_WYG_130-7b>¶
　　凡取滷煮鹽以雨晴為度亭地乾爽先用人牛牽扶¶
刺乃取土經宿鋪草籍地復牽爬車聚所刺土于中¶
上成溜大者高二尺方一丈已上鍬作滷井于溜側¶
多以婦人小子執蘆箕名之黄頭欿水灌澆葢從其¶
輕便食頃則滷流入井取石連十枚嘗其厚薄全浮¶
者全收鹽半浮者半收鹽三簾已下浮者則滷未堪¶
却須剰開而别聚溜滷可用者始貯于滷漕載入竈¶
屋别役人丁駕高車破皮為窄連絡頭皮繩掛着牛¶
<pb:KR2k0004_WYG_130-8a>¶
犢鐵权鉤搭于草場取採蘆柴芿草之屬旋以石灰¶
封盤角散皁角于盤内起火煮滷一溜之滷分三盤¶
至五盤每盤成鹽三石至五石既成人户疾著水履¶
上盤冒熱收取稍遲則不及收訖接續添滷一晝夜¶
可成五盤住火而别户繼之上溜已澆者攤開¶
刺取如前法若久不爬溜之地必鋤去蒿草益人牛¶
自新耕犂然後刺取大約刺土至成鹽不過四五日¶
但近海亭場及晴雨得所或風色仍便則所收益多¶
<pb:KR2k0004_WYG_130-8b>¶
葢久晴則地燥頻雨則滷薄亭民不避盛寒隆暑専¶
其生業故也然而收溜成鹽故不恒其所也¶
¶
　　鹽課¶
¶
　　亭户每丁元額一年煎正鹽三千五石每平鹽一石¶
秤重五十斤以平鹽三十折正鹽一石所鹽亭户一¶
千二百二十五丁每嵗煎正鹽四萬二千七百擔展¶
收平鹽一十二萬八千一百擔而額外煎煉納官牛¶
船價并鹽食支装别收出利每年恒及二十萬已上¶
<pb:KR2k0004_WYG_130-9a>¶
石¶
¶
　　利豐監¶
¶
　　利豐監古之煎鹽之所也國朝升為監在通州城内¶
南三里管八場¶
¶
　　四至¶
¶
　　東至大海一百八十里　西至泰州界陳墮港四十¶
五里　南至大江口一十里　北至通州三里¶
¶
　　管八場¶
¶
<pb:KR2k0004_WYG_130-9b>¶
　　西亭　利豐　永興　豐利¶
¶
　　石港　利口　金沙　餘慶¶
¶
　　户¶
¶
　　管亭户一千三百四十二計一千六百九十四丁每¶
丁嵗煎鹽九十擔嵗收一十五萬八百五石¶
¶
　　高郵軍¶
¶
　　高郵軍理高郵縣本揚州高郵縣皇朝開寳四年建為¶
郡以縣𨽻焉直屬京師¶
¶
<pb:KR2k0004_WYG_130-10a>¶
　　軍境¶
¶
　　東西一百五十里　南北七十里¶
¶
　　四至八到¶
¶
　　西北至東京一千四百里　西北至西京一千八百¶
里　東至泰州興化縣九十五里　西至天長軍一¶
百一十里　南至揚州一百一十里　西北至楚州¶
寳應縣一百一十五里　東至泰州海陵縣一百五¶
十里　西南至揚州江都縣一百二十里　東北至¶
<pb:KR2k0004_WYG_130-10b>¶
楚州鹽城縣水路一百八十里　西北至泗州旴眙¶
縣二百五十里¶
¶
　　户¶
¶
　　舊户載揚州籍皇朝户主一萬一千六百二十八客¶
九千一百二十七¶
¶
　　風俗¶
¶
　　同揚州¶
¶
　　土産¶
¶
<pb:KR2k0004_WYG_130-11a>¶
　　進鳬茈粉　小香米　荷包白魚鮓¶
¶
　　髙郵縣舊二十四鄉今一十九鄉本漢舊縣是秦之高¶
郵亭因以立名三國時&KR0189;廢晉太康中復立隋大業中¶
移於樊梁鎮永徽二年復舊所　土山在縣西南按南¶
兖州記云髙郵界有土山山上有土井石臼山下人時¶
見人著朱髙冠徘徊井側或云古列仙之宅焉圖經云¶
神居山　運河在縣郭下通邵伯堰入揚州　樊梁溪¶
在縣北二十里源出天長軍石梁河下入縣界　玉女¶
<pb:KR2k0004_WYG_130-11b>¶
井在郭下望仙橋下東齊道人刺道充與一女居井旁¶
煉丹與女同日上昇¶
¶
　　天長軍¶
¶
　　天長軍理天長縣本古之千秋縣唐元宗開元中以誕¶
辰為千秋節遂改縣為天長縣晉天福中江南偽命改¶
為建武軍周顯徳四年平定江淮改為雄州國朝既尅¶
江南降雄州為天長軍領縣事¶
¶
　　軍境¶
¶
<pb:KR2k0004_WYG_130-12a>¶
　　東西九十五里　南北九十里¶
¶
　　四至八到¶
¶
　　西至東京陸路一千三百里水路屈曲二千餘　西¶
至西京一千八百四十里　東至揚州江都縣一百¶
里　西至泗州旴眙縣一百四十里　南至揚州六¶
合縣八十里　北至楚州寳應縣三百五十里　東¶
南至建安軍九十八里　西南至揚州六合縣一百¶
里　東北至高郵縣一百一十里　西南至泗州旴¶
<pb:KR2k0004_WYG_130-12b>¶
眙縣一百二十里¶
¶
　　户¶
¶
　　舊户載揚州籍皇朝户主七千一百四十八客七千¶
六百三十三¶
¶
　　風俗¶
¶
　　同揚州¶
¶
　　土産¶
¶
　　石梁溪魚為上物舊貢¶
¶
<pb:KR2k0004_WYG_130-13a>¶
　　天長縣舊十九鄉今十八鄉本漢廣陵縣地唐開元二¶
十九年于下阿村置千秋縣天寳七年改為天長縣梁¶
㑹于石梁置涇州後廢　道人山在城東南三十五里¶
　九頭山在城南三十五里山有九邱　石梁溪源出¶
滁州界山澗中東流與木𤓰河同合　木𤓰河出六合¶
縣山澗中　萬嵗湖在城西二里方圓三十里¶
¶
　　建安軍¶
¶
　　建安軍本揚州白沙鎮地偽呉順義二年改為迎鸞鎮¶
<pb:KR2k0004_WYG_130-13b>¶
是揚州大江入京口之岸皇朝建隆三年升為建安軍¶
雍熙三年仍割揚州之永鎮縣以屬焉¶
¶
　　軍境¶
¶
　　東西一百一十九里　南北四十六里¶
¶
　　四至八到¶
¶
　　東至揚州六十里　西至揚州六合縣八十里　東¶
至大江一里　北至天長軍一百二十里　東南至¶
永貞縣寧鎮江口六十五里　東北至高郵軍一百¶
<pb:KR2k0004_WYG_130-14a>¶
八十里　西北至泗州二百八十里　西南至和州¶
二百五十里¶
¶
　　户¶
¶
　　皇朝户主二千五十五客七千八百¶
¶
　　人物　風俗　土産　並同揚州¶
¶
　　永鎮縣西北五十五里舊十六鄉今十鄉本漢江都縣¶
地舊揚子鎮城唐高宗廢鎮置縣因鎮為名廣陵監丹¶
陽監並置在縣郭每嵗鹽鐵使鑄錢一萬一千餘貫李¶
<pb:KR2k0004_WYG_130-14b>¶
昇偽命改為永貞縣　楊太祖墳在邑界即唐末楊行¶
宻據江淮稱偽呉者　銅山　小銅山並在縣西北八¶
十里　蜀江在縣西北淮字河北與江都縣分界¶
¶
¶
¶
¶
¶
　　太平寰宇記卷一百三十¶
¶
