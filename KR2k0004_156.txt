# -*- mode: mandoku-view -*-
#+TITLE: 太平寰宇記
#+DATE: 2019-03-29 20:51:36.898179
#+PROPERTY: ID KR2k0004
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 156
<pb:KR2k0004_WYG_156-1a>¶
　　欽定四庫全書¶
¶
　　太平寰宇記卷一百五十六¶
¶
　　宋　樂史　撰¶
¶
　　隴右道七¶
¶
　　西州廢¶
¶
　　西州交河郡今理交河縣本漢車師國之髙昌壁也後¶
漢書云車師國在車師城是後漢和帝永元三年班超¶
定西域之後置戊巳校尉領兵五百人居車師前部即¶
<pb:KR2k0004_WYG_156-1b>¶
髙昌璧也按後漢書昔漢武帝遣兵西討師旅頓弊其¶
中尤困者因住焉地勢髙厰人庶昌盛故立髙昌疊疊¶
有八城其實本中州人故以髙昌為地之稱晉咸和中¶
張駿于此立髙昌郡後魏孝武時有闞爽者自為髙昌¶
太守至真君中為沮渠無諱所襲因據之至和平元年¶
為蠕蠕所併蠕蠕以闞伯周為髙昌王自此以後每有¶
立者輒為人所殺其後立麯嘉為王傳國九代至智盛¶
不循職貢唐貞觀十四年討平以其地置西州兼升為¶
<pb:KR2k0004_WYG_156-2a>¶
都䕶府仍立五縣開元中改為金山都䕶府天寶元年¶
改為交河郡乾元元年復為西州¶
¶
　　元領縣四¶
¶
　　高昌　栁中　交河　蒲昌¶
¶
　　州境¶
¶
　　東西八百九十五里　南北四百八十五里¶
¶
　　四至八到¶
¶
　　東南至東京六千六百三十五里　東南至西京六¶
<pb:KR2k0004_WYG_156-2b>¶
千二百一十九里　東南至長安五千三百六十七¶
里　東至伊州七百五十里　南三百六十里至荒¶
過山又千餘里至吐蕃　西至焉耆鎮守軍七百一¶
十里　北至北庭都䕶府四百五十里　東南經少¶
海又渡磧至伊州一千三百里　西南至焉耆鎮七¶
百一十里　西北至北庭輪臺縣五百四十四里¶
東至伊州八百四十里¶
¶
　　户¶
¶
<pb:KR2k0004_WYG_156-3a>¶
　　唐天寶户一萬九千¶
¶
　　風俗¶
¶
　　十道記要云都㑹未及于沙州繁富尤出于隴右蓋¶
有漢官之遺風耳¶
¶
　　姓氏¶
¶
　　(闕)¶
¶
　　人物¶
¶
　　(闕)¶
¶
<pb:KR2k0004_WYG_156-3b>¶
　　土産¶
¶
　　漢書云高昌之地饒漆蜜多葡萄香棗金鐡之𩔖彼¶
婦女以婆羅樹皮績白疊布尤好以充職供又有石¶
鹽瑩淨如玉為枕貢之¶
¶
　　高昌縣十鄉本晉田地縣之地按輿地志云晉咸和二¶
年置高昌郡立田地縣唐貞觀十四年改為高昌縣取¶
漢疊以名縣　交河水西河自交河縣界流入　高昌¶
璧按前漢西域傳云即車師後王國有新道通玉門關¶
<pb:KR2k0004_WYG_156-4a>¶
即戊巳校尉徐普欲開之道也¶
¶
　　栁中縣東四十四里四鄉漢舊縣晉廢并入田地縣唐¶
貞觀十四年又析置　栁中路裴矩西域記云自髙昌¶
東南去&KR0438;州一千三百里並沙磧之水草人西行四面¶
茫茫道路不可凖記惟以六畜骸骨及駞馬糞為標驗¶
以知道路若大雪即不能行兼有魑魅是以商客往來¶
多取伊吾路又一路是縣東南行經大海之東又東南¶
度磧入伊州界即裴矩所為伊吾路也¶
¶
<pb:KR2k0004_WYG_156-4b>¶
　　交河縣西北八十里元三鄉本漢車師前王庭之地唐¶
貞觀十四年置縣取界内交河以為名　天山在縣北¶
一名祁連山　交河在縣北天山東南流入高昌縣¶
蒲昌縣東北一百八十里二鄉唐貞觀十四年置于漢¶
始昌故城取縣東蒲𩔖海以為名蒲𩔖海者胡人呼為¶
婆悉海¶
¶
　　庭州¶
¶
　　庭州北庭府今理金蒲縣按其地雍州之域窮邉在流¶
<pb:KR2k0004_WYG_156-5a>¶
沙之西北前漢為烏孫舊壤地方五十里東與匈奴接¶
畛宣帝時令校尉常惠綂烏孫兵擊匈奴有功封長羅¶
侯即徙居此地州東界有(闕)其人並山居訊其風俗¶
是烏孫遺𩔖當後漢時即為車師後王庭之地自此厯¶
五代為突厥及部落居之以有武城俗謂之五城之地¶
唐貞觀十四年侯君集征髙昌於是西突厥屯兵于可¶
汗浮圗城與髙昌平二十年四月西突厥泥伏沙鉢羅¶
葉䕶阿史那賀魯率衆内附乃置庭州䖏葉䕶部落長¶
<pb:KR2k0004_WYG_156-5b>¶
安二年改為北庭都䕶府又管瀚海天山伊吾三軍上¶
元元年陷吐蕃¶
¶
　　元領縣三　今二¶
¶
　　後庭　蒲𩔖　輪䑓¶
¶
　　州境¶
¶
　　東西(闕)　　　　　　南北(闕)¶
¶
　　四至八到¶
¶
　　東南至東京七千二百九十六里　南至(闕)¶
¶
<pb:KR2k0004_WYG_156-6a>¶
　　東南至西京六千八百七十六里　東至長安二千¶
二百五十六里　東至伊州界六百八十里　南至¶
西州界四百五十里　西至碎葉突厥施庭三千六¶
百八十里　北至堅坤帳約四千里　東南至伊州¶
界九百八十里　西南至焉耆鎮守軍八百七十二¶
里　西北至突騎三千一百八十里　東北至迴紇¶
界一千七百里至迴紇衙帳三千里¶
¶
　　户¶
¶
<pb:KR2k0004_WYG_156-6b>¶
　　唐天寶户二千二百二十六¶
¶
　　風俗¶
¶
　　其俗即龜兹國土俗重七月七日若中國之禁烟地¶
連疎勒其王名阿厥手足各六指若産子非六指則¶
棄之又有遮彌女神祠須人血以祀之¶
¶
　　人物¶
¶
　　(闕)¶
¶
　　土産¶
¶
<pb:KR2k0004_WYG_156-7a>¶
　　地産駿馬緋氊安悉國有皂莢甚大食之尤羙以邑¶
西南近大荒有䑕能害人又有神樹花實如柰風吹¶
之泠然可聴學道者以逺行必聴此樹音必有成而¶
速還不爾則雖風無聲¶
¶
　　後庭縣二鄉即車師後王庭之地唐貞觀十四年置為¶
金滿縣　天山在縣東北自伊州界連亘而至　蒲𩔗¶
海亦名婆悉海南注入伊州納職縣界¶
¶
　　輪䑓縣西四百二十里四鄉與蒲𩔖金滿二縣同置輪¶
<pb:KR2k0004_WYG_156-7b>¶
䑓者取漢輪䑓為名¶
¶
　　瀚海軍¶
¶
　　唐開元中盖嘉運在此置北庭都䕶府城内管鎮兵¶
一萬二千人馬四千二百匹¶
¶
　　天山軍¶
¶
　　唐開元中置在伊州城内管鎮兵五千人馬五百匹¶
在都䕶府南五百里¶
¶
　　伊吾軍¶
¶
<pb:KR2k0004_WYG_156-8a>¶
　　唐開元中置在伊州西北五百里甘露川管鎮兵三¶
千人馬三百匹在北庭府東南七百里¶
¶
　　又有十六蕃州¶
¶
　　鹽治州都督府　鹽禄州都督府　隂山州都督府¶
大漠州都督府　元池州都督府　金滿州都督府¶
咽麵州　　哥係州　　孤舒州　　金附州¶
東鹽州　　西鹽州　　迦瑟州　　叱勒州¶
輪䑓州都䕶府　　瑪勒州¶
¶
<pb:KR2k0004_WYG_156-8b>¶
　　已上十六蕃州雜戎諸部落寄于北庭府界内無¶
州縣户口随地治畜牧¶
¶
　　安西大都䕶府¶
¶
　　安西大都䕶府本龜兹國也唐貞觀十四年侯君集平¶
髙昌置安西都䕶府治在西州顯慶二年蘇定方平賀¶
魯分其地置濠池崑陵二都䕶府分其部落列置州縣¶
于是西盡波斯國皆𨽻安西都䕶府仍移安西都䕶府¶
于昌璧故地三年又移于龜兹國其舊安西府復為西¶
<pb:KR2k0004_WYG_156-9a>¶
州龍朔元年西域吐火羅欵塞乃於于闐波斯以東十¶
六國皆置都䕶府州十八縣一百一十軍府一百二十¶
六仍立碑于吐火羅以志之其入西都䕶府東至焉耆¶
鎮守軍八百里西至疎勒鎮守二千里南至于闐二千¶
里東北至北庭府二千里南至吐蕃八百里北至突騎¶
施界鴈沙川一千里咸享元年四月吐蕃陷安西都䕶¶
府至長夀二年收之復安西四鎮依前于龜兹國置安¶
西都䕶府至徳之後河西隴右戍兵皆徴集收復兩京¶
<pb:KR2k0004_WYG_156-9b>¶
上元元年河西軍鎮多為吐蕃所陷有舊將李元忠守¶
北庭郭昕守西安府二鎮與沙陁回鶻相依吐蕃久攻¶
之不下建中元年元忠昕遣使間道奏事徳宗許之以¶
元忠為北庭都䕶其後吐蕃急攻沙陀回鶻部落北庭¶
安西無援貞元三年竟陷吐蕃¶
¶
　　四至八到¶
¶
　　東南至東京七千四百五十五里　東南至西京¶
七千三百四十二里　東南至長安六千二百七¶
<pb:KR2k0004_WYG_156-10a>¶
十里¶
¶
　　正南與于闐城守捉南北相當隔擊館河約八百餘¶
里正西至撥換五百六十里自撥換西南至據史徳¶
城四百里自據史徳城西南至踈勒鎮城五百八十¶
里其踈勒城北至安西都䕶府一千五百四十里又¶
從撥換西北二百里至大石又西北經㧞達嶺傍熱¶
海西又西北至碎葉城約一千四百里又從撥換正¶
南渡思渾河又東南經崑岡三乂等守戍一十五日¶
<pb:KR2k0004_WYG_156-10b>¶
程至于闐大城約千餘里¶
¶
　　四鎮屬安西都䕶府所綂¶
¶
　　龜兹都督府本龜兹國其王姓曰國人總姓曰國王及¶
大首領相承不絶他姓不得居之理白山之南去𤓰州¶
三千里勝兵數千唐貞觀二十二年阿史羅杜尒破之¶
虜龜兹王而還乃于其地置都督府領畨州九至顯慶¶
三年破賀魯仍自西州移安西府置於龜兹故城¶
毗沙都督府本于闐國在葱嶺北二百里勝兵數千俗¶
<pb:KR2k0004_WYG_156-11a>¶
多機巧其王伏闇信唐開元二十二年入朝上元二年¶
正月置毗沙都督府初管畨州五上元三年分為十在¶
安西都䕶府西南二千里¶
¶
　　踈勒都督府本踈勒國在白山之南勝兵二千去𤓰州¶
四千六百里唐貞觀九年遣使朝貢自是不絶上元中¶
置踈勒都督府在安西郡都督府西南二千里¶
¶
　　焉耆都督府本焉耆國其王姓龍名突騎支常役于西¶
突厥俗有魚鱉之利唐貞觀十八年郭孝恪平之由是¶
<pb:KR2k0004_WYG_156-11b>¶
臣屬上元中置都督府䖏之其部落無蕃州在安西都¶
䕶府東百十里¶
¶
　　西域十六都督州府唐龍朔元年西域諸國遣使求¶
内屬乃分置十六都督綂州府八十縣一百一十軍¶
府一百二十六皆屬安西都䕶府仍於吐火羅國立¶
碑以紀¶
¶
　　月氐都督府於吐火羅國所治撥換城置以其王葉䕶¶
領之於其部内分置二十四州都督綂之¶
¶
<pb:KR2k0004_WYG_156-12a>¶
　　太汗都督府於嚈噠部落所治活路城置以其王太汗¶
領之仍分其部置十五州¶
¶
　　條支都督府於訶達羅支國所治伏寳瑟鎮城置以其¶
王領之仍於其部分置八州¶
¶
　　大馬都督府於鮮蘇國所治數滿城置以其王領之仍¶
分其部置三州¶
¶
　　髙附都督府於骨咄施國所治沃沙城置以其王領之¶
仍分其部置二州¶
¶
<pb:KR2k0004_WYG_156-12b>¶
　　修鮮都督府於罽賓國所治遏紇城置以其王領之仍¶
分其部置十一州¶
¶
　　鴈鳯都督府于失苑延國所治伏戾城置以其王領之¶
仍分其部置四州¶
¶
　　悦般都督府于石汗那國所治艷城置以其王領之仍¶
于其部置雙靡州¶
¶
　　竒沙國都䕶特健國所治遏宻城置仍分其部置沛薄¶
大秦二州¶
¶
<pb:KR2k0004_WYG_156-13a>¶
　　和黙州於怛沒國所治怛城置仍分置栗弋州¶
¶
　　旅&KR0729;州於烏拉喝國所治摩竭城置¶
¶
　　崑墟州於䕶宻多國所治低寳那城置¶
¶
　　至杖州於俱宻國所治措瑟城置¶
¶
　　鳥飛州於䕶宻多國所置治摸庭城置¶
¶
　　王庭州於乆越得健國所治歩帥城置¶
¶
　　波斯都督府於波斯國所治疾陵城置¶
¶
　　右西域諸國分置覊縻州軍府皆屬安西都䕶綂攝¶
<pb:KR2k0004_WYG_156-13b>¶
自天寳十四載已前朝貢不絶今於西安府事末紀¶
之以表寰宇之志也¶
¶
¶
¶
¶
¶
¶
　　太平寰宇記卷一百五十六¶
¶
