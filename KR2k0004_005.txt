# -*- mode: mandoku-view -*-
#+TITLE: 太平寰宇記
#+DATE: 2019-03-29 20:51:36.006719
#+PROPERTY: ID KR2k0004
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 5
<pb:KR2k0004_WYG_005-1a>¶
　　欽定四庫全書¶
¶
　　太平寰宇記卷五¶
¶
　　宋　樂史　撰¶
¶
　　河南道五¶
¶
　　伊陽　鞏縣　宻縣　澠池　緱氏　潁陽¶
¶
　　王屋　清河　偃師¶
¶
　　伊陽縣南三百六十里舊三鄉今四鄉本陸渾地唐先天元¶
年十二月割陸渾縣置伊陽縣在伊水之南去伊水一里¶
<pb:KR2k0004_WYG_005-1b>¶
女几廟在縣西三十里　鳴臯山在縣東三十里鳴臯廟則¶
天立　石扇山在縣西三百里有石如扇　龍駒澗在縣北¶
十二里　王母澗在縣南六里　蠻王城在縣南五十里¶
新羅王子陵在縣東北七十里高二百尺　元魯山墓有碑¶
見存在縣北二十五里李華文李陽氷篆額顔真卿書魯山¶
有徳行呼為四絶碑　湯泉在縣南一百三十里即四眼泉¶
鞏縣東南三十里舊四鄉今三鄉郭縁生述征記云鞏¶
縣周之鞏伯邑春秋左氏傳晉師克鞏逐王子朝杜預¶
<pb:KR2k0004_WYG_005-2a>¶
注云周地河南鞏縣也史記周顯王二年西周惠公封少¶
子班於鞏以奉王號東周皇甫謐曰以王城為東周以¶
鞏為西周其子武公為秦所滅秦莊襄王元年韓獻成¶
臯鞏秦界至大梁漢以為縣屬河南郡晉宋不改李宻¶
自潁川率羣盜十餘萬襲破洛口倉因據鞏縣仍築城¶
斷洛川包南北山周迴三百餘里屯營其中後為王世¶
充所破縣本與成臯中分洛水西則鞏東則成臯後魏¶
始併焉　黄河西自偃師縣界流入河于此有五社渡¶
<pb:KR2k0004_WYG_005-2b>¶
又為五社津後漢朱鮪遣賈强從五社津渡是也　天¶
渡山在縣南六十里潘岳家風詩所云天凌巖謂此也¶
侯山在縣南二十五里盧元明嵩山記云漢有王彦者¶
隠于此景帝累徵不出遂就而封侯山因為名後學道¶
得成至今指所住為王彦崖　九山在縣西南五十五里¶
水經注桐澗水流經九山東仲長子云昔宻有卜成者¶
身遊九山之上放心不拘之鄉謂此山也山際九山廟¶
碑晉永康二年立文云九山府君太華元子之孫也¶
<pb:KR2k0004_WYG_005-3a>¶
岑原丘在縣西南三十五里水經注云鞏縣北有山臨¶
河謂之岑原河下有穴謂之鞏穴言山濳通淮濟北達¶
于河謂之鮪渚成公子安大河賦云鱣鱧王鮪暮來遊¶
即此也　洛汭洛水入河之處水經注云洛水東流經¶
洛汭北對瑯琊渚入于河謂之洛口清濁異流皦焉殊¶
别亦名什谷史云張儀説秦下兵三川塞什谷之口是¶
此也一云鞏縣鄩谷皆是也京相璠曰今鞏洛渡北有¶
鄩谷水東入洛謂之下鄩故有上鄩下鄩亦謂之北鄩¶
<pb:KR2k0004_WYG_005-3b>¶
于是有南鄩北鄩之稱也　明溪水左傳昭公二十二年¶
晉軍于溪泉杜預注云鞏縣有明溪泉又水經注云明¶
洛泉今俗謂之五道泉　小平縣城漢縣廢城在今縣¶
西北有河津曰小平津即城之隅也　周王廟在縣界¶
¶
　　鞏王廟在縣西二十里孝義鎮西山上　大刀山神¶
廟在縣北八里　青龍山在縣西南十里　安陵與永¶
昌陵並在縣西南四十里　岐王墳在縣西南四十里¶
¶
　　萬山在縣西南六十里¶
¶
<pb:KR2k0004_WYG_005-4a>¶
　　宻縣東南二百里元九鄉古宻國也亦鄶國之地左傳¶
僖公二年諸侯伐鄭圍新宻漢為縣屬河南郡後漢卓¶
茂理此今縣東南三十里古宻城即漢理所兼有茂祠¶
尚存晉太始二年分河南置陽翟郡以宻縣屬焉高齊¶
文宣移理于今縣東四十里故宻縣城為理後周屬榮¶
州隋屬鄭州大業十二年又移于今理即古法槁堡城¶
唐武徳三年于此置宻州四年廢以縣屬鄭州𨽻河南¶
府爾雅曰山如堂者曰宻因以為名　方山山海經云¶
<pb:KR2k0004_WYG_005-4b>¶
浮戯之山汜水出焉水經注云汜水出浮戯山世謂之¶
方山也　大騩山在縣東南五十里水經注云大騩山¶
即具茨山也黄帝登具茨之山升于洪堤之上受神芝¶
圖于黄葢童子即是山也莊子謂之具茨之山潩水出¶
于此　馬嶺山在縣南十五里洧水源出于此山故洧¶
水在縣西南流合汜水入河　鄶水水經注云澮水出¶
鄶城西北雞絡塢下東南流世亦謂之鄶水　&KR0377;滴泉¶
水經注云&KR0377;滴泉出宻縣深溪之側懸水散注故世以¶
<pb:KR2k0004_WYG_005-5a>¶
&KR0377;滴稱　承雲水水經注云出承雲山二源雙導世謂¶
之東西承雲¶
¶
　　澠池縣西一百五十里舊三鄉今四鄉即古地名秦趙¶
所㑹之地漢為縣屬𢎞農郡今縣西十三里即秦趙所¶
㑹城猶存漢為縣理于此城西三里今無基迹高皇八¶
年復沔池中鄉民景帝二年初城徙萬家為縣莽曰陜¶
亭周地圖記云魏賈逵為令時縣理蠡城又按郡國縣¶
道記云漢沔池城與沔池水源南北相對曹魏移于福¶
<pb:KR2k0004_WYG_005-5b>¶
昌縣西六十五里蠡城後魏初猶屬𢎞農郡大統十一¶
年又移于今縣理十三里故沔池縣為理改屬河南郡¶
周改屬同軌郡隋大業元年又移于縣東二十五里新¶
安驛置屬熊州十二年復移理大塢城唐貞觀三年自¶
大塢城移于今理兼立榖州後周廢為縣今屬洛　沔¶
池史記張儀説趙王曰莫如與秦王遇於沔池面相見¶
請按兵無攻於是趙惠王秦昭王相㑹沔池秦王飲酒¶
酣曰寡人竊聞趙王好音請奏瑟趙王鼓瑟秦御史書¶
<pb:KR2k0004_WYG_005-6a>¶
某年月日秦王與趙王㑹飲令趙王鼓瑟藺相如前曰¶
趙王竊聞秦王善為秦聲請奉盆𦈢秦王怒不許相如¶
前進𦈢因跪請秦王不肯擊相如曰五歩之内相如請得¶
以頸血濺大王左右欲刄相如相如張目斥之秦王不¶
懌為一擊缶相如顧召趙御史書曰某年月日秦王為趙¶
王撃𦈢秦羣臣請以趙十五城為秦王夀相如亦請以¶
秦咸陽為趙王夀秦王竟酒終不能加勝於趙趙亦設¶
兵以待秦秦不敢動　榖水在縣南二百歩　俱利城¶
<pb:KR2k0004_WYG_005-6b>¶
秦趙二君㑹處今縣西有俱利城亦名秦趙城東城在¶
縣十三里西城在縣十四里水經注榖水東經秦趙二¶
城南續漢書曰赤眉從沔池自利陽欲赴宜陽是此地¶
今俗謂之俱利城于秦趙各據一城秦王撃𦈢趙王鼓¶
瑟俱稱有利名之　千秋亭在縣東二十里潘岳䘮子¶
之處西征賦云天赤子於新安坎路側而塟之亭有千¶
秋之號人無七旬之期又有水曰千秋澗　天壇山在¶
縣東北十八里高五百丈絶四面如壇後魏孝文帝西¶
<pb:KR2k0004_WYG_005-7a>¶
巡至此祀天壇神　廣陽山在縣東北二十里亦名澠¶
池山　柏王山在縣東北一百二十里　大媚山在縣¶
東北一百三十里　榖山在縣南八十歩　馬蹄泉在¶
縣界　五户祠在縣北一百二十里　禹廟在縣西二¶
十里　周桓王陵在縣東北一百二十里¶
¶
　　緱氏縣東南六十里舊三鄉今二鄉古滑國也春秋云¶
滑國同盟于幽秦人入滑皆此也秦滅之後屬晉漢以為¶
縣輿地志云因山以名縣漢屬河南莽曰中亭至宋猶¶
<pb:KR2k0004_WYG_005-7b>¶
屬河南按此前緱氏縣在今縣東南二十五里緱氏故¶
城後魏太和十七年省并入洛陽東魏天平元年復以¶
洛陽城中置緱氏縣後建徳六年又自洛陽城移于今¶
縣北七里鈎鎖故壘置開皇四年又移于今縣北十里¶
洛陽故郡城大業元年復移于今縣東南十里置十年¶
又移縣據公路澗西平岸唐貞觀十八年省上元二年¶
又置今廻向近孝敬陵西置屬洛陽不改　洛水西自¶
洛陽界流入　緱氏山在縣東南二十里列仙傳云王¶
<pb:KR2k0004_WYG_005-8a>¶
子晉見桓良曰告我家七月七日待我緱氏山頭果乗¶
白鶴駐山顛望之不得到拱手謝時人而去山上有石¶
室飲鶴池按盧氏嵩山記云覆釜堆亦名赴父堆即緱¶
嶺也　玉女山在縣東南三十五里轘轅山在縣東南¶
四十六里左傳謂欒盈過周王使候出轘轅注闗名也¶
按轘轅道十二曲今置闗焉又按薛綜注東京賦云轘¶
轅道坂十二曲道將去復還故曰轘轅漢河南尹何進¶
所置八闗此其一也　半石山在縣南十五里按山海¶
<pb:KR2k0004_WYG_005-8b>¶
經云半石之山其上有草焉生而秀其高丈餘赤莖赤¶
華而不實其名嘉榮服之者不畏雷霆　景山在縣東¶
北八里曹子建洛神賦云經通谷陵景山即此也　鄂¶
嶺坡在縣東南三十七里晉八王故事云范陽王保于¶
鄂坡後于其上置闗即此地也　黄馬坂在縣西北十¶
里戴氏西征記云次前至黄馬坂去計索渚十里即此¶
地也　半馬澗按盧元明嵩山記云半馬澗人或云百¶
里澗亦曰拜馬澗古老傳王子晉得仙而馬還國人思¶
<pb:KR2k0004_WYG_005-9a>¶
之不見乃拜其馬于此也按佛光谷下徹公路澗　靈¶
星塢一名延夀城盧氏嵩山記云此塢有道士浮丘公¶
接太子晉登仙之所也　袁紹固一名袁紹塢在縣西¶
南十五里四周絶澗甚險宋武北征記云少室山西有¶
袁紹固容十萬人一夫守險千人莫當　柏谷塢戴延之¶
西征記云塢在川南因原為塢高數丈在縣東姚洸部¶
將趙𤣥所守為檀王所破塢西有工寺亦在原上入谷¶
數百歩又有二佛精巧美貌有牛舂馬簸水碓之利¶
¶
<pb:KR2k0004_WYG_005-9b>¶
　　古緱氏縣城在縣西北六里　鈎鏁壘在今縣北七里¶
按宋書武帝西征營軍于柏塢西即此壘也有三壘相¶
連如鎖因以為名　公路壘公路澗在縣西南三里有¶
壘以袁術字公路而稱　少林寺後魏孝文太和十九¶
年立西域沙門號䟦陁有道業深為高祖所敬信制于¶
少室山隂立少林寺以居之公給衣供食　曹城在縣¶
東十里曹操與袁術相拒築城于此　古滑城在縣東¶
一十八里城東角有招提寺　唐昭宗陵在縣東北五¶
<pb:KR2k0004_WYG_005-10a>¶
里　百生墓在縣十里後漢書獨行傳云周暢字伯持¶
性仁慈為河東尹永初二年夏旱久禱無應暢因收塟¶
洛陽傍客死骸骨萬餘人於洛陽北應時澍雨嵗乃登¶
今墓有千數皆相𩔖對列成行在洛城之東而北近洛¶
水即周暢之遺址也今號百生墓　芝田鄉在縣北¶
¶
　　啟母少姨廟在縣東門外　王仙君廟在縣東八十里¶
　百生神廟在縣南八里岡上　九江娘子廟在縣南¶
八十里　王子喬壇在縣東五里　則天行宫在縣北¶
<pb:KR2k0004_WYG_005-10b>¶
十里　仙鶴觀在縣東三里　賀蘭溪在縣南八里　雙¶
泉在縣南十里　恭陵唐孝敬皇帝陵在縣東北五里¶
¶
　古仄城在縣西北八里　鳳鳳臺在縣東三十里佛¶
光谷内　武三思冢在縣西南十五里¶
¶
　　潁陽縣東北九十里元二鄉本夏之綸國竹書紀年楚¶
及秦伐鄭圍綸氏是也漢置縣屬潁川後魏太和十三¶
年遷綸氏城潁陽縣屬河内郡後周省入堙陽縣隋開¶
皇六年改為武林縣十八年改為綸氏大業元年改為¶
<pb:KR2k0004_WYG_005-11a>¶
嵩陽唐貞觀十七年廢咸亨四年入河南洛陽伊闕嵩¶
陽等縣又置武林縣開元十五年九月改為潁陽縣¶
大苦山山海經云其陽狂水出焉水多三足龜食之無¶
大疾可以己腫　箕山連亘郡界　陽乾山在縣東二¶
十五里按説文云潁水出陽乾山　八風溪溪水南流¶
合三交水北岸有沙細潤可以澡濯隋大常進後宫雜¶
以香藥以當豆屑號曰玉女沙　三交水按水經注三¶
交水石上菖蒲一寸九節為藥最妙服久化仙　古武¶
<pb:KR2k0004_WYG_005-11b>¶
林亭按水經注云湮水西南流經武林亭　倚箔山在¶
縣北十五里望之如立箔山西岸下有鐘乳隨時充貢¶
¶
　　太谷山在縣西北三十五里孫堅停兵太谷距洛陽九¶
十里即此谷　太谷故闗在縣西北四十五里何進八¶
闗此其一也　一斗泉在縣西南十五里汲與不汲常¶
有一斗　勾龍本廟在縣北一十三里　醴泉在縣西¶
四十歩源出嶽廟下　七姑冢在縣西三十里　蠻王¶
冢在縣南二十里¶
¶
<pb:KR2k0004_WYG_005-12a>¶
　　王屋縣西北一百里舊二鄉今三鄉本周畿内地召公¶
之邑平王東遷亦為采地今縣西有康公祠六國屬魏漢¶
為河東郡垣縣地後魏皇興四年于此分置長平縣屬¶
邵州北齊置懐州後周武成元年州廢改為王屋縣因¶
縣北十里山為名仍于縣理置王屋郡天和六年又于¶
郡理立西懐州建徳六年州省又為王屋郡隋開皇三¶
年罷郡以縣屬邵州大業三年省以縣入河内郡唐武¶
徳元年改為邵伯縣後建都河洛顯慶二年復為王屋¶
<pb:KR2k0004_WYG_005-12b>¶
𨽻河南　王屋山在縣北十五里尚書底柱析城至于¶
王屋山在縣北十五里在河東垣縣之地古今地名云¶
王屋山狀如垣故以名縣列子太行王屋二山方七百¶
里高萬仭本在冀州之南河陽之北北山愚公者年且¶
九十面山而居懲山北之塞卽石墾壤箕畚運于渤海¶
之尾操蛇之神聞其不已也告之於帝帝感其誠命夸¶
娥氏負二山一厝朔東一厝雍南神仙甘始太原人善¶
行氣不食服天門冬療病不用針灸在人間三百嵗乃¶
<pb:KR2k0004_WYG_005-13a>¶
入王屋山茅君内傳云王屋山之洞周迴萬里名曰小¶
有清靈之天　清靈洞有垂&KR0426;峰　天壇山北山高登¶
之可以望海　陽臺觀在縣西北八十里　靈都觀在¶
縣東三十里　齊子嶺在縣東十二里即宇文周與齊¶
分境之所也　黄河在縣南五十里　野王城光武時¶
冦恂所築　石室在縣西南七十里有石室即夫子昔¶
與門徒講論之所臨大河水勢湍急至此室五里之間¶
寂無水聲似有聽講之意　邵原在縣西四十里即康¶
<pb:KR2k0004_WYG_005-13b>¶
公之采地也　析城山在縣西北六十里峯四面其形¶
如城有南門焉故秦析城　中條山魏王泰地志云在¶
縣西北九十里東接王屋山西入絳州垣縣界　卲康¶
公廟在縣西十五里輿地志云垣縣卲康公之邑春秋¶
注云卲康公周太保召公奭也¶
¶
　　河清縣北六十里元三鄉本左氏所謂晉陰地漢為平¶
陰縣屬河南郡按郡國縣道記云唐武徳二年黄君漢¶
鎮柏崖遂于北岸東置大基縣八年省先天元年以諱¶
<pb:KR2k0004_WYG_005-14a>¶
改名河清縣貞觀中縣界黄河清因以為名後廢至考¶
功郎中王本立奏再置復𨽻河南府大順元年因干戈¶
毁壊移在柏崖院地權置皇朝開寶元年移在白波¶
¶
　　河陰故城在縣東南三十五里地理記云即漢平陰縣¶
左傳云晉師在平陰杜預注云今河陰縣也　宋東垣¶
縣在縣西南二十五里地理記云東垣縣屬宋河南郡¶
¶
　　柏崖城在縣西三里臨黄河侯景所築唐高祖武徳¶
二年滑州人黄君漢以城歸乃屬懐州四年移懐州於¶
<pb:KR2k0004_WYG_005-14b>¶
河内縣乾元中太尉李光弼重修以拒史思明　冉耕墓¶
在縣東南一十七里孔子弟子也　後漢靈帝陵在縣¶
東三十里高一十二丈　晉景帝陵在縣南三十里高¶
六丈四尺　湯王廟在縣南三十里　柏崖廟在縣西¶
北三十二里　堯廟在縣西南八十五里　後漢光武¶
廟在縣東南七里　猫兒山在縣西十里　吉水在縣¶
西南六十里　滽水在縣西南六十里　金谷水在縣¶
西南六十里　迷公崖在縣五十里　歇鶴臺在縣西¶
<pb:KR2k0004_WYG_005-15a>¶
北三十里王子晉浮丘公遊王屋歇鶴于此　小郎水¶
縣西四里¶
¶
　　偃師縣東北七十里元三鄉本漢舊縣帝嚳及湯盤庚¶
並都之商有三亳成湯居南亳即此也至盤庚又自河¶
北移理于亳殷商從此改號曰殷故殷有天下此為新¶
都故城在本縣西十里周武王伐紂回息偃戎師遂名¶
偃師周為畿内之邑秦屬三川漢屬河南即今縣理是¶
也晉併入洛陽隋開皇十六年復置　北邙山在縣北¶
<pb:KR2k0004_WYG_005-15b>¶
二里　首陽山在縣西北二十五里阮籍詩云歩出上¶
東門北望首陽岑下有採&KR0340;士上有嘉樹林山上今有¶
夷齊祠後魏正光元年夏首陽山晚有虹飲于溪樵人¶
楊萬見之良久化為一美女乃竊告蒲津戍將宇文顯¶
顯取之進明帝容貌姝美掩于六宫或問之云我天女¶
也暫降人間帝欲逼幸其色甚難乃令左右擁抱作異¶
聲如鐘復化為虹經天而去後帝尋崩　魏文帝廟在¶
縣西北一十八里　魏文帝陵在縣首陽山南　杜預¶
<pb:KR2k0004_WYG_005-16a>¶
墓在首陽山南　乾脯山九州要記云周敬王于此曝¶
乾脯因以為名　覆舟山九州要記云昔盧世明登嵩¶
嶽望覆舟如蟻蛭黄河如帶又陶季述京邦記云周迴¶
二十里下有林號曰水苑是也　尸鄉劉澄之永初山¶
川記云尸鄉有石室有仇生者居焉又云祝雞翁者洛¶
陽人居尸鄉山下養雞百餘年　盟津在縣西北三十¶
一里河東經小平縣俗謂之小平津河南岸有鈎陳壘¶
河于斯有盟津之目昔武王伐紂諸侯不期而㑹者八¶
<pb:KR2k0004_WYG_005-16b>¶
百故曰盟津亦曰富平津　廢北陂義堂路此古大驛¶
路唐天寶七年四月河南尹韋濟奏于偃師縣東山下¶
開驛路通孝義橋故此路廢矣　曲洛穆天子傳曰天¶
子東遊于黄澤宿于曲洛今縣東洛北有曲河驛以洛¶
水之曲為名洛經其南續齊諧記云晉武帝問尚書郎¶
摯虞曰三日曲水其義何指答曰漢章帝時平原徐肇¶
以三月初生三女至三日俱亡一村以為怪乃攜之水¶
濱盥洗遂因水以流觴曲水之義起于此帝曰若如所¶
<pb:KR2k0004_WYG_005-17a>¶
談便非好事尚書郎束晢曰摯虞小生不足以知此昔¶
召公成洛邑因流水以泛酒故逸詩云羽觴隨波又秦¶
昭王三日置酒河曲見有金人出奉水心劍曰令君制¶
有西夏及秦霸諸侯乃因此處立為曲水祠二漢相縁¶
皆為盛集帝曰善賜金五十斤左遷虞為陽城令　洛¶
洞劉義慶幽明録曰洛下有洞昔有婦人推其夫下崖¶
乃得一穴行百餘里覺所踐如塵噉之裹以為糧行至¶
交州以問張華華云洛洞仙人所處在縣東南　湯王¶
<pb:KR2k0004_WYG_005-17b>¶
廟在縣東三百四十八歩　湯王陵坑在縣東北山上¶
八里　湯王聖母廟在縣西三里　舜王廟在縣西北¶
二十里　周王廟在縣西二十五里　薄妃廟在縣西¶
一十五里　伊尹墓在縣西北五里　比干墓在縣西¶
北一十五里　田横墓在縣西十里　王弼墓在縣南¶
三里　鍾繇墓在縣東八里　啟母少姨行廟在縣西¶
南二十五里　杜預墓在縣西北山上二十里　割乳¶
塚在縣西二十五里¶
<pb:KR2k0004_WYG_005-18a>¶
¶
¶
¶
¶
¶
¶
¶
¶
<pb:KR2k0004_WYG_005-18b>¶
¶
¶
¶
¶
¶
¶
¶
¶
¶
