# -*- mode: mandoku-view -*-
#+TITLE: 太平寰宇記
#+DATE: 2019-03-29 20:51:36.502534
#+PROPERTY: ID KR2k0004
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 93
<pb:KR2k0004_WYG_093-1a>¶
　　欽定四庫全書¶
¶
　　太平寰宇記卷九十三¶
¶
　　宋　樂史　撰¶
¶
　　江南東道五¶
¶
　　杭州¶
¶
　　杭州餘杭郡今理錢塘縣禹貢揚州之域春秋時為吳¶
越二國之境按吳地記云越國西北界至禦兒在今吳¶
郡嘉興縣南是也即與吳分界此處又按史記曰楚威¶
<pb:KR2k0004_WYG_093-1b>¶
王伐越殺王無疆盡取故吳地至浙江按括地志云周¶
顯王四十六年楚伐越大敗其王無疆盡取其地至於¶
浙江之北故復屬於楚秦漢並屬㑹稽郡後漢順帝以¶
後屬吳郡吳大帝分餘杭置臨水縣黄初五年於富春¶
縣置臨武縣又析富春至新城縣晉太康元年改臨安¶
縣此郡亦屬吳興吳二郡之地宋齊梁因之陳以為錢¶
塘郡隋平陳廢郡改為錢塘縣又省陳留為綏安縣割¶
吳郡之鹽官吳興之餘杭合四縣置杭州在餘杭縣葢¶
<pb:KR2k0004_WYG_093-2a>¶
因其縣以立名十年移州居錢塘城十一年復移州於¶
栁浦西依山築城即今郡是也煬帝初廢為餘杭郡唐¶
武徳四年平李子通置杭州領錢塘富陽餘杭三縣六¶
年復没於輔公祏七年平賊復置杭州又置潜州領於¶
潜臨水二縣八年廢潜州及臨水縣以於潜縣来屬貞¶
觀四年分錢塘置鹽官縣天寳元年改為餘杭郡乾元¶
元年復為杭州皇朝為鎮海節度¶
¶
　　元領縣八　今十¶
¶
<pb:KR2k0004_WYG_093-2b>¶
　　錢塘　於潜　餘杭　新城　臨安　鹽官　富陽¶
昌化　仁和　南新(二縣新置)¶
¶
　　州境¶
¶
　　東西六百一十七里　南北九十九里¶
¶
　　四至八到¶
¶
　　東北至東京二千八百里　西北至西京二千五百¶
里　西北至長安三千四百里　東至蘇州三百九¶
十里　南至越州一百三十里　北至湖州一百九¶
<pb:KR2k0004_WYG_093-3a>¶
十里　東南至思俗山至越州總一百七十里又云¶
渡浙江一百三十里　西南至睦州三百一十五里¶
　西北至宣州四百九十六里　東北至蘇州三百¶
六十九里　東北浙江入海處一百里¶
¶
　　户¶
¶
　　唐開元户八萬六千二百五十八皇朝户主十六萬¶
一千六百客八千八百五十七¶
¶
　　風俗¶
¶
<pb:KR2k0004_WYG_093-3b>¶
　　同越州¶
¶
　　姓氏¶
¶
　　餘杭郡二姓　暨　隗¶
¶
　　錢塘郡二姓　全　范¶
¶
　　人物¶
¶
　　吳有全琮　朱異錢塘人沈約曰天下惟有文義碁¶
書卿一時將去可謂不亷言其多藝為散騎常侍¶
制敇筆不停綴　褚亮杭州錢塘人　唐許敬宗杭¶
<pb:KR2k0004_WYG_093-4a>¶
州新城人善心之子善心讀萬卷書十五解屬文其¶
先自東晉南渡相太宗曽孫逺為睢陽太守　褚無¶
量杭州人官至散騎常侍封舒國公¶
¶
　　土産¶
¶
　　乾地黄　牛膠　藤紙　蜜　乾薑(已上貢)　緋綾¶
白編綾　海蛤　橘　木瓜¶
¶
　　錢塘縣舊二十五鄉今一十一鄉本秦舊縣史記曰始¶
皇三十七年東遊過丹陽至錢塘漢書地理志屬㑹稽¶
<pb:KR2k0004_WYG_093-4b>¶
郡西部都尉劉道真錢塘記云昔一郡境逼近江流縣¶
在靈山下至今基址猶存郡議曺華信乃自立塘以防¶
海水募有能致土石者即與錢乃成縣界䝉利乃遷此¶
地是因為錢塘縣晉天福初改為錢江縣尋復舊　靈¶
隠山在縣西十五里許由葛洪皆隠此山入去忘歸本¶
號稽留山今立寺焉山南有一石狀似人形兩髻分明¶
俗謂之女兒山　定山在縣西四十七里突出浙江數¶
百丈又按郡國志云濤至此輙抑聲過此便雷吼霆怒¶
<pb:KR2k0004_WYG_093-5a>¶
上有可避濤處行者頼之云是海神婦冡　巨石山在¶
縣南三里郡國志云上有七層古㙮王僧儒云巧絶靈¶
工山北有落星石存　石膏山在縣西五十七里錢塘¶
記云山出石膏若雪又縣亥地有獄獄左右亦有石膏¶
雨霽時出藥用為最一名稽留山無毒獸惡蟲　亭市¶
山郡國志云杭州庭市山餘石鄉亭市村人悉作大甕¶
今謂之浙甕是此地所出　金鵝山郡國志云金鵝山¶
山鳴即縣有貴人寓止古防風氏封此山下有風渚即¶
<pb:KR2k0004_WYG_093-5b>¶
古郪䐽國也　馬嘷山郡國志云吳伐越至此山大風¶
車破騎死有馬嘷呼求其主遂名之　錢塘古泉亭有¶
紫水如霞為湖所衝鄉人華信將私錢召有能致土石¶
一斛與錢一千旬日之間来者雲集塘未成譎不復取¶
土皆棄土石而去故作成此堤以捍海潮後因號為錢¶
塘　浙江山海經云浙江出三天子都在率東閩西入¶
海餘暨南郭璞注云按地理浙江出黝縣南率中東入¶
海今之浙江是也率即歙耳餘暨縣名虞喜志林云今¶
<pb:KR2k0004_WYG_093-6a>¶
錢塘江口浙山正居江中潮水投山下折而曲一云江¶
有反濤水勢折歸故云浙江史記云水至㑹稽山隂為¶
浙江　粟山在縣西十七里輿地志云山下有飛泉二¶
里石杵闊二丈長一丈四尺吳大帝刻為黄武二年嵗¶
在戊午八月三日十二字餘俱漂没微茫石見存　吳¶
山泉在吳山北寒泉逆溢清而且甘汲之不竭　明珠¶
浦通浙江生蚌珠　望潮樓髙十丈在縣南一十三里¶
唐武徳七年置¶
¶
<pb:KR2k0004_WYG_093-6b>¶
　　仁和縣西南一十里十二鄉本錢塘鹽官之地唐麟徳¶
二年析二縣之地置錢塘縣於州郭國朝太平興國三¶
年平江東改為仁和縣　黄鶴山在縣東北三十八里¶
　蛾眉山在縣北四十里¶
¶
　　於潜縣西二百里舊二十二鄉今十四鄉本漢舊縣地¶
漢志屬丹陽郡吳越春秋秦徙大越鳥語之人置替闞¶
駰十三州志替讀為潜出好布吳寳鼎元年割屬吳興¶
郡吳録地理云縣西替山葢因山以立名舊替字無水¶
<pb:KR2k0004_WYG_093-7a>¶
至隋加水屬餘杭郡廢還屬杭州　岝㠋山在縣西二¶
里吳輿地記云山東臨縣西溪有絶壁髙四十許丈上¶
可容千人謝安嘗登之箕踞足曰伯昬瞀人何以過是¶
也　天目山郡國志云山上有數百年樹名曰翔鳯林¶
輿地志云上有兩池若左右目名天目也山極髙峻上¶
多美石泉水名茶按茶譜曰杭州臨安於潜二縣生天¶
目山者與舒州同　懸霤山吳興記云上有懸霤故以¶
為名晉時許遜常造郭景純純筮之遇泰爻發謂曰君¶
<pb:KR2k0004_WYG_093-7b>¶
元吉自天宜求昇遐之道於是乃往師仙者鮑靚靚後¶
遁跡莫知所之數年過其故人夜後門户皆閉而聞别¶
室有人乃視即先生也方欲看書主人將具燭先生曰¶
不須然披閲如晝也　印渚山上承溪水吳興記云從¶
渚以上至縣悉石瀬惡道不行船以下水道險故行旅¶
集焉晉王朗之為吳興太守至郡中嘆曰非唯使人心¶
情開滌亦覺日月清朗傳云渚次石文似印因以為名¶
　石甑山按郡國志云石甑山一名天姥山有石危如¶
<pb:KR2k0004_WYG_093-8a>¶
甑三石支在下一人揺之輙動更加千人搖之終不落¶
　青山郡國志云青山有石穴冬夏常暖石色如黛故¶
號曰青山下有吳均宅墓¶
¶
　　餘杭縣西北七十里舊三十鄉今一十四鄉本秦舊縣¶
也山謙之吳興記云秦始皇三十七年將上㑹稽塗出¶
此地因立為縣郡國志云夏禹東去捨舟登陸於此仍¶
以為名漢書地理志屬㑹稽隋平陳於此縣置杭州後¶
遷州就錢塘縣依舊屬也　由拳山本餘杭州也一名¶
<pb:KR2k0004_WYG_093-8b>¶
大辟山郡國志云青障山髙峻為最在縣南十八里山¶
謙之吳興記云晉隠士郭文字文舉初從陸渾山来居¶
之王敦作亂因逸歸入此處今傍有由拳村出藤紙¶
大辟山晉書云郭文舉隠於餘杭大辟山中曽有猛獸¶
殺一麋鹿於庵側文舉以語人人取賣分錢與文舉文¶
舉曰我若須此自當賣所以相語不須故也知者皆歎¶
美之　嚴山郡國志一名白鹿山晉朝嚴晁葬此山有¶
二白鹿来夾冡因名太守山　大滌洞在天柱宫南宫¶
<pb:KR2k0004_WYG_093-9a>¶
内有湧泉其水色青黄赤白碧不定山有五洞其一投¶
龍　吳天師墳吳筠餘杭人也為唐内供奉因遊天柱¶
宫没葬於此今有碑存¶
¶
　　富陽縣西南七十三里舊二十五鄉今二十二鄉本漢¶
富春縣也屬㑹稽郡吳録地理云屬吳郡晉孝武太元¶
中避簡文鄭太后諱改富陽縣　赤亭里即嚴子陵釣¶
於此有臺基存謝靈運詩曰定山緬雲霧赤亭無淹泊¶
　石頭山山有觀濤所孫洲吳録浙江經縣前過江¶
<pb:KR2k0004_WYG_093-9b>¶
中有沙漲吳武烈帝為郡吏赴府鄉人餞之㑹於州上¶
父老曰此沙狹而長君其為長沙太守乎後果如父老¶
之言因於長沙起兵為吳始祖遂名此沙為孫洲　桑¶
亭埭郡國志云漢末有桑君養犬數年不吠孫文臺微¶
時經此犬忽吠之桑謂文臺曰君其異相乎及貴欲報¶
桑無所好惟好張箄捕魚文臺為作九里箄以貺之¶
潮户地近海而民朔朢迎潮而歌　陽平山地理志吳¶
武烈帝孫氏之所居也其祖種𤓰於此有二仙人示其¶
<pb:KR2k0004_WYG_093-10a>¶
葬地即此也¶
¶
　　鹽官縣西北一百三十里舊二十二鄉今九鄉本漢海¶
鹽由拳二縣之境漢志云海鹽縣有鹽官此地也吳録¶
地理志云鹽官本名海昌時改為鹽官屬吳郡沈約宋¶
書郡志云此説非杭州鹽官乃漢之舊縣予按吳志孫¶
權為將軍陸遜始任幕府出為海昌屯田都尉并領縣¶
事連年亢旱遜開倉以賑貧氏權為將軍漢建安五年¶
也太康地志云漢鹽官也　金牛山輿地志云昔吳楚¶
<pb:KR2k0004_WYG_093-10b>¶
之間金牛出自毘陵奔来此山而没因名之　臨平湖¶
在縣西五十里湖在臨平山南吳録曰歸命侯天璽元¶
年吳郡志臨平湖自漢末草穢塞擁今更開除長老相¶
傳此湖塞天下亂此湖開天下平又於湖邊得石函中¶
有小石青色長四寸廣二寸餘上刻皇帝字於是改年¶
大赦俄而晉平吳孫盛以為元皇中興之符徴五湖之¶
瑞石也又岸崩得石鼓唯張茂先識之　褚無量家近¶
湖邊年十二湖中有龍鬭傾里巷觀之無量讀書晏然¶
<pb:KR2k0004_WYG_093-11a>¶
不動¶
¶
　　臨安縣西北一百二十八里依舊二十六鄉吳志云漢¶
建安十六年分置餘杭立臨水縣屬吳郡歸命侯時割¶
屬吳興晉太康中改為臨安隋廢唐垂拱四年又置至¶
開元年間改為安國今仍復舊　臨安山縣取此為名¶
南有郭文舉宅基　石鏡山按山川記云臨安縣有石¶
鏡在山之東峯又郡國志云徑二尺七寸其光照人如¶
鏡之鑒分毫不差¶
¶
<pb:KR2k0004_WYG_093-11b>¶
　　昌化縣西二百四十里舊十三鄉今十一鄉按唐初為¶
紫溪縣至聖厯元年正月三日改為武崇鄉神龍元年¶
改為唐山大厯二年又廢長慶之後復立梁改為金昌¶
縣後唐同光初復舊晉改為横山縣後復舊國朝太平¶
興國三年改為昌化縣　紫溪吳興記云邑有文山水¶
東南流為紫溪輿地志云以為水紫色也又云紫溪中¶
夾水有赤色盤石長百餘丈望之如霞名曰赤瀬水¶
晩山山悉松木真墨所出　室山嵌空如室¶
¶
<pb:KR2k0004_WYG_093-12a>¶
　　新城縣西一百三十二里舊一十四鄉今七鄉按其地¶
在浙江西南名曰桐溪吳大帝立此為縣後廢之以其¶
地入富陽唐永淳元年五月分富陽縣之地又置之即¶
今理朱梁改為新登皇朝太平興國四年改為新城復¶
舊名¶
¶
　　南新縣西一百六十里五鄉本臨安縣地皇朝乾德五¶
年錢氏割臨安縣地南置新陽以便徴科至太平興國¶
六年改為南新縣　新婦洞在縣東洞有潭深八九尺¶
<pb:KR2k0004_WYG_093-12b>¶
清瑩中有鰻魚一頭甚異　龍&KR0588;山¶
在縣東　三九山在縣西¶
¶
¶
¶
¶
¶
¶
　　太平寰宇記卷九十三¶
¶
