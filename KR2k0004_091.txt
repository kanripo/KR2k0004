# -*- mode: mandoku-view -*-
#+TITLE: 太平寰宇記
#+DATE: 2019-03-29 20:51:38.151477
#+PROPERTY: ID KR2k0004
#+PROPERTY: BASEEDITION WYG
#+PROPERTY: WITNESS master    
#+PROPERTY: JUAN 91
<pb:KR2k0004_WYG_091-1a>¶
　　欽定四庫全書¶
¶
　　太平寰宇記卷九十一¶
¶
　　宋　樂史　撰¶
¶
　　江南東道三¶
¶
　　蘇州¶
¶
　　蘇州吳郡今理吳長洲二縣禹貢揚州之域所謂三江¶
既入震澤底定按震澤今州西六十里太湖是也周時¶
謂吳國釋名曰吳虞也封太伯於此以虞其志也按史¶
<pb:KR2k0004_WYG_091-1b>¶
記周太王長子曰太伯太伯弟仲雍避少弟季歴逃荆¶
蠻自號勾吳吳人立為君太伯卒無子弟仲雍立太伯¶
初適吳築城在平門外自太伯至王僚二十六王都之¶
今無錫縣有吳城是也仲雍傳國至曽孫周章武王尅¶
殷因而封之又封周章弟虞仲於故夏墟謂之虞仲從¶
太伯至吳子壽夢十九世當魯成時盛大稱吳入州来¶
楚一嵗七奔命蠻夷屬於楚者吳盡取之始大通於上¶
國吳王闔閭西破楚入郢北威齊晉興伯名於諸侯築¶
<pb:KR2k0004_WYG_091-2a>¶
大小城都之今州城是也其南百四十里與越分境後¶
吳伐越越王之子敗之檇里即今嘉興縣界檇里城是也¶
其子夫差為越王勾踐所滅後又屬越後六王至無彊¶
為楚威王所滅吳故地威王曾孫考烈王其相春申君¶
黄歇乃自淮北更封江東復還相楚使其子為假君留¶
吳後秦并其地置㑹稽郡項羽初殺㑹稽太守殷通即¶
此漢亦為㑹稽郡後順恭分置吳郡宋齊亦為吳郡與¶
吳與丹陽為三吳齊因之陳置吳州隋平陳改吳州為¶
<pb:KR2k0004_WYG_091-2b>¶
蘇州蓋因州西有姑蘇山以名郡煬帝初復曰吳州尋¶
改為吳郡唐武徳四年平李子通置蘇州六年䧟輔公¶
祏七年平公祏復置蘇州郡督督湖杭暨四州治於故¶
吳城分置嘉興縣八年廢嘉興縣入吳縣九年罷都督¶
貞觀八年復置嘉興縣領吳城崐山嘉興常熟四縣天¶
寶元年改為吳郡乾元元年復為蘇州皇朝為平江軍節¶
度¶
¶
　　元領縣八¶
¶
<pb:KR2k0004_WYG_091-3a>¶
　　吳縣　長洲　崐山　常熟　吳江(浙置)¶
¶
　　三縣割出¶
¶
　　嘉興　海鹽　華亭(已上縣建秀州)¶
¶
　　州境¶
¶
　　東西三百二十五里¶
¶
　　四至八到¶
¶
　　東北至東京二千六百里　東北至西京三千一百¶
里　西北至長安三千三十里　東至海三百六里¶
<pb:KR2k0004_WYG_091-3b>¶
正西微南至湖州三百七十里　南至杭州三百七¶
十里　西至常州宜興縣界一百三十二里　北至¶
常州二百里　東西至海岸釗山四百五里　西南¶
至湖州二百二十里　西北至常州一百九十五里¶
　東北至海州三百三十里東北至常熟界三百¶
二十九里¶
¶
　　户¶
¶
　　唐開元户一十萬九千五百皇朝户主二萬七千八¶
<pb:KR2k0004_WYG_091-4a>¶
百八十九客七千三百六十¶
¶
　　風俗¶
¶
　　郡國志云俗好用劍輕死蓋湛盧屬鏤干將要離之¶
遺風耳東北有海鹽縣復有章山之銅三江五湖之¶
利亦江東一都㑹也海外鯷人歲時往来¶
¶
　　人物¶
¶
　　吳公子季札封延陵　言偃字子游吳人　嚴助朱¶
買臣並吳人　陸績吳人六嵗袁術出橘績懐三枚¶
<pb:KR2k0004_WYG_091-4b>¶
歸遺母後博學識星厯卒鬱林太守　孫堅吳人先¶
世仕漢家於富春𦵏東城冡上數有光怪雲氣五色¶
父老曰非凡氣孫氏其興乎及母生堅夢賜綾出吳¶
昌門　朱桓吳人曹仁步騎數萬至桓將五千人據¶
高城以逸待勞為主制客百勝之勢也遂擊退之乃¶
封侯初奉觴曰臣當出軍願一捋陛下鬚孫權憑几¶
桓進捋曰臣今日可謂捋虎鬚也權大笑　顧譚吳¶
人與諸葛恪為太子四友屈指以計後為吳相　張¶
<pb:KR2k0004_WYG_091-5a>¶
温吳人當今無雙三十二為選曹尚書使蜀蜀人敬¶
之後幽死諸葛孔明曰其人清濁太别善惡太分陸¶
遜吳人破關公遜之謀也子抗與羊祜鄰境交好¶
不疑晉吳之境餘糧棲畝而不犯後四子晏景機雲¶
分領抗兵晉王濬東下晏景被殺機雲入洛並無罪¶
夷滅初抗克步闡誅及嬰孫識者謂後世必受其殃¶
及機之誅三族無遺　葉譚吳人為秀才至洛陽王¶
武子嘲之曰五府初開羣公辟命若吳楚之人亡國¶
<pb:KR2k0004_WYG_091-5b>¶
之餘有何秀異而應斯舉答曰秀異固産於外方不¶
出中國是以明珠文貝生於江鬱之濵夜光之璞出¶
於荆山之下若以人求之文王生於東夷大禹生於¶
西羌子不聞乎武王尅商遷殷頑民於洛邑諸君得¶
非其苗裔乎濟甚禮之　張翰吳郡人縱任不拘時¶
人號為江東步兵為齊王冏曹掾翰因秋風起乃思¶
吳中蓴菜鱸魚鱠曰人生貴得適志何能羈宦數千¶
里以要名爵乎遂命駕而歸著首丘賦　張緒吳郡¶
<pb:KR2k0004_WYG_091-6a>¶
人宋時為侍中靈和殿前有蜀柳齊武帝甞翫曰此¶
楊柳風流似張緒當年其見賞如此　顧榮吳人　陸¶
倕吳郡人　常曜吳郡雲陽人　皇甫偘吳郡人撰¶
禮記講疏五十卷為員外散騎常侍性至孝日誦孝¶
經二十遍以擬觀世音經　唐朱子奢蘇州吳人也¶
才子　陸元方蘇州吳縣人相則天其子象先相睿¶
宗¶
¶
　　姓氏¶
¶
<pb:KR2k0004_WYG_091-6b>¶
　　吳都出四姓¶
¶
　　朱　張　顧　陸¶
¶
　　土産¶
¶
　　絲葛　白石脂　藕　綾　蓆　草履　蛇床子¶
¶
　　吳縣三十鄉本秦舊縣也吳王闔閭所都漢書地理志¶
吳之故國周太伯之邑也今按闔閭城周迴三十里水¶
陸十有二門　虎丘山在縣西北九里吳越春秋闔閭¶
𦵏於國西北積壤為丘揵土臨湖以𦵏三日金精上揚¶
<pb:KR2k0004_WYG_091-7a>¶
為白虎據墳故曰虎丘山今寺即闔閭墓也又郡國志¶
云銅槨三重以水銀為池金玉為鳧雁郡山遥望未免¶
堆徑近即岩壑之勢足焉交林上合峻路下通升降窈¶
窕跡不卒至山澗是孫權𤼵掘求闔閭寳器澗側有平¶
石可容千人謂千人坐顧愷之顧野王並為虎丘山序¶
野王云髙不抗雲深無藏影卑非培塿淺異疏林路若絶¶
而復通石將斷而更綴抑巨麗之名山信大吳之勝壤¶
御史中丞沈禮明等遊山賦詩並書於屋壁　支硎晉¶
<pb:KR2k0004_WYG_091-7b>¶
高士支道林遁跡憇逰其上故有此名　姑蘇山一名姑¶
胥山縣西三十五里連横山之北越絶書云吳地胥門¶
外有九曲路闔閭造以遊姑胥之臺望湖中闚百姓淮¶
南子亦謂姑餘　胥山在縣西四十里吳録云吳王殺¶
子胥投之於江吳人立祠於江因名胥山　岝㠋山山¶
本在太湖中禹治水移於此　硯石山在縣西三十里¶
胥門外山西有石鼓亦名石鼓山又有琴臺越書云吳¶
人於硯石置館娃宫劉逹注吳都賦引揚雄方言云吳¶
<pb:KR2k0004_WYG_091-8a>¶
有館娃宫吳人呼美女為娃故三都賦云幸乎館娃之¶
宫　庭山有宫五門東通林屋西逹峨眉南接羅浮北¶
連岱岳又按元中記云吳國西有具區澤中有包山山¶
有洞庭寳石入地下潜行通瑯琊東武淮南子云斷修¶
蛇於洞庭左傳哀公元年夫差敗越於夫椒今太湖中¶
别有夫椒山下有大洞天宫潛通五岳包山上舊無三¶
班謂蛇虎雉侯景亂後乃有虎蛇為人之害也　石城¶
山郡國志云吳王離宫處此山越王獻西施於此山上¶
<pb:KR2k0004_WYG_091-8b>¶
有石馬望之如人騎南有石鼓鼓鳴即兵起南又有石¶
射棚　太湖周迴三萬六千頃按吳縣南太湖有洞庭¶
山左傳吳師伐越敗之於夫椒即太湖中椒山是也爾¶
雅謂吳越之間有具區注云吳縣南太湖即震澤也按¶
五湖太湖中有貢湖游湖胥湖等名是謂五湖一云周¶
五百里曰五湖　松江郡國志云禹貢三江吳郡南松¶
江錢塘江浦陽江是也禹貢曰三江既入震澤底定韋¶
昭曰三江謂吳郡南松江錢塘江浦陽江虞氏志云松¶
<pb:KR2k0004_WYG_091-9a>¶
江於彭蠡分為三是即韋説為謬按江有自太湖出湖¶
海屈曲七百里出鱸魚即吳左慈為王釣者　滬瀆按¶
吳郡志云松江東瀉海曰滬海亦謂之滬瀆是也　朝¶
夕池劉逹測候云海水朝夕上下因以為池沼故曰朝¶
夕也　女墳湖吳地云吳王𦵏女取土成湖又郡國志¶
云三女墳在郭西云闔廬食蒸魚甞半而與女女怒自¶
殺闔閭痛之𦵏於國西閶門外文石為槨金鼎玉杯銀¶
罇珠襦悉以送女又記云湛盧之劍夜飛適楚又云以¶
<pb:KR2k0004_WYG_091-9b>¶
水繞墳因名女墳湖又云𦵏女時有白鶴舞于吳市因¶
入羡門悉化為犬　干隧戰國䇿云越王散卒三千擒¶
夫差于干隧即此地今在縣西黄堂郡國志云今太¶
守所居屋即春申君之子假君之殿也因數失火故塗¶
以雌黄故曰黄堂　吳太伯廟在闔閭門之外後漢¶
桓帝時太守糜豹所建　閶門吳城西門也以天門¶
通閶闔故名之又曰孔子與顔淵俱登東魯山望¶
吳閶門謂曰爾何見曰見一匹練前有生藍孔子曰噫¶
<pb:KR2k0004_WYG_091-10a>¶
此白馬盧芻使人視之果然又郡國志云吳由此伐楚¶
國改為破楚門　石鼓在硯山館娃宫傍有石鼓一枚¶
山頂有池池上生蓴歲充供獻時雖亢旱池水未曾枯¶
竭　匠門本名干將門門外有干將墓後語訛呼為匠¶
門其言劍匠因名之又郡國志云申公巫臣冢亦在西¶
南齊門吳越春秋云吳謀伐齊齊使女質吳吳因為¶
太子聘之女少思齊因病闔閭乃起北門名曰望齊門¶
令女往遊其上女思不止病益甚女曰死必𦵏我虞山¶
<pb:KR2k0004_WYG_091-10b>¶
之巔以望齊國闔閭傷之如其言虞山今海虞是也¶
鴨城在縣東二十五里有鴨城當匠門外吳王養鴨所¶
　昌門郡國志云舊閶門春申君改為昌門陸機詩云¶
閶門何峨峨飛閣跨通波亦孫堅母夢腸透出之所門¶
外七里有死亭灣即朱買臣妻慙自縊於此亦號死亭¶
又有鷄陂壚即吳王養畜所臯橋即漢臯伯通居此¶
橋以得名梁鴻賃舂之所　要離冡在吳縣西四里閶¶
門南地内史記云離吳人也又有梁鴻墓在要離墓之¶
<pb:KR2k0004_WYG_091-11a>¶
北　朱誕墓在婁門外一里晉光禄大夫朱誕字永長¶
父恩本國中(闕)正少有竒名藏跡吳中晉陽秋云陳敏¶
亂三吳知名士皆受爵禄賀循朱誕不辱其身　顧彦¶
先墓在京門外九里有晉驃騎將軍嘉興公顧彦先墓¶
　何充墓在岝㠋山東一里有晉司空何充墓　宋張¶
裕墓在吳縣西二十七里花山裕為益州刺史也　骨¶
屏亭吳城記云虎丘山東十里有水二項名曰(闕)　坊¶
未甞枯竭北十里有骨屏亭東岸有漢豫章郡都尉陸¶
<pb:KR2k0004_WYG_091-11b>¶
列墓　袁崧城在縣東北百里晉書云左將軍袁¶
崧陳郡人也時為吳郡太守隆安四年所築城在¶
滬瀆江邊城之以禦孫恩恩圍崧於此城陷害崧¶
城今為陂湖所衝已半毁江中城東三十里夾山二¶
城相對闔閭所築以避越處　蓮塘吳城記在縣西十¶
二里有田數畝生蓮花千葉甚麗蜀州李建中移植京師¶
不生　澹臺墓在吳縣南十八里平城孔子時澹臺滅¶
明又有澹臺湖　吳王女墓在閶門外按山川記云夫¶
<pb:KR2k0004_WYG_091-12a>¶
差小女年十八童子韓重私悦之王怒女結恨而死𦵏¶
后重往弔之女形見贈徑寸明珠以送重　杜子恭墓¶
按吳地記云子恭有内術甞就人借瓜刀其主求之㳟¶
曰當相還也刀主至嘉興魚躍入船破魚得刀墓在西¶
郭門外有石碑　臯亭山在縣東北二十五里山上有¶
石城周迴十里山東有呉偏將軍凌統墓其墓之前有¶
石碑云統字公績吳興餘杭人也志毅果敢常為前鋒¶
吳志云統父操有膽畧為破賊校尉没死江夏統年十五領¶
<pb:KR2k0004_WYG_091-12b>¶
父軍破江夏又與周瑜破曹操于烏林遂拜為偏將軍¶
年四十九卒漢建安二十九年也大帝聞統卒撫床起¶
坐哀不能自抑　明聖湖吳地志云縣南明聖湖前記¶
云湖中有金牛常見光耀故以来明聖之名　粟山吳¶
地記云在縣西粟山一名新石頭山上有城周迴五十¶
里下有飛泉石杵方二尺長一丈四尺吳先主刻題云¶
黄武七年嵗在戊申八月二日餘字不可識石杵西有¶
金峴前記云古於此採金劉道真記云縣西有姥山絶頂¶
<pb:KR2k0004_WYG_091-13a>¶
之上有石甑一人揺輒動與千人不異也　定山在縣¶
西二十里有定山突出浙江中高二百二十丈波濤所¶
衝行旅為阻謝靈運詩曰朝發漁浦南暮宿富春郭定¶
中霧杳杳赤亭無淹泊即此也　富陽浦漢末為縣於¶
其津吳大帝時有浦通浙江至廬溪及桐溪改曰桐廬¶
並見吳録縣東有大溪注廬口緑波青巖晉徴士散騎¶
侍郎戴勃遊此自言山水之極致也勃字長雲戴安道¶
之長子　大江通建徳有巖瀬上䕃崇巒下有清潭昔¶
<pb:KR2k0004_WYG_091-13b>¶
嚴子陵常釣此　銅坎吳地記云縣西十里有銅山周¶
迴六十里有銅坎十餘穴深者二十餘丈淺者六七丈¶
所謂採山鑄錢之處左太冲吳都賦云煮海為鹽採山¶
鑄錢是也山北一碑篆書字不可盡識山東平地有銅¶
滓　姑蘇臺吳王夫差為西施造以望越按吳地志云¶
闔閭十一年起臺於胥門姑蘇山山南造九曲路高三¶
百尺越絶書云臺高見三百里故太史公云登姑蘇望¶
五湖是此　胥口吳地志云姑蘇山西北十二里有胥¶
<pb:KR2k0004_WYG_091-14a>¶
口東岸有漢奉車都尉衝州刺史吳煇墓煇字光修即¶
漢丹陽太守吳景父也　石頭在縣東南三十五里大¶
江邉一名陌城是也吳城志云夫差十二年既殺子胥¶
後悔之君臣臨江作塘創設祭奠百姓縁為立廟宋元¶
嘉三年吳縣令謝從謁廟於匠門内吳越春秋云夫差¶
設祭杯動酒盡焉¶
¶
　　長洲縣二十七鄉吳之長洲苑因江州得名至吳大帝¶
封長王東於此晉廢以地併入吳縣通天元年又析吳¶
<pb:KR2k0004_WYG_091-14b>¶
縣之地復置之在郭下分治洲界長洲苑在縣西南七¶
十里孟康曰以江水洲為苑也　餘杭山郡國志云一¶
名萬安山山下即干遂擒夫差處　洞庭山按蘇州記¶
云山出美茶嵗為入貢故茶説云長洲縣生洞庭山¶
者與金州蘄州梁州味同又郡志云句山下有石洞名¶
洞庭即此林屋山也　鳯皇山晉太康二年於此掘得¶
石鳯皇從穴而飛因而名之上有陸凱墓¶
¶
　　崑山縣東十八里十八鄉本漢婁縣地屬㑹稽郡梁天¶
<pb:KR2k0004_WYG_091-15a>¶
監六年分婁縣置信義縣大同初又分信義縣置崑山¶
縣屬吳郡因縣有崑山故立名也　崑山吳地志云華¶
亭水東有崑山故陸機思鄉詩云彷彿谷水陽婉孌崑¶
山隂　馬鞍山形如馬鞍因以名之　秦柱山在縣南¶
三十里山南帶海上有烽火樓臺吳時以望海冦吳録¶
云一名望山昔始皇登此望海縁以為名　石首魚吳¶
地志云崑山縣石首魚冬化為鳧土人呼為鷺鴨小魚¶
長寸秋化為黄雀食稻至冬還海復為魚¶
¶
<pb:KR2k0004_WYG_091-15b>¶
　　常熟縣北一百里二十鄉本吳縣之地南徐州記武王¶
克商求仲雍之後得周章已居吳因封之後漢至吳亦¶
縣焉為司監都尉署吳平𨽻饒陽晉武帝分吳縣置海¶
虞縣屬吳郡成帝又置南沙縣屬晉陵郡梁大同六年¶
置常熟縣今崑山縣一百三十里常熟故縣是也　虞¶
山在縣西六里越絶書云虞山巫咸所居山東西十八¶
里有數十石室又有石壇周迴六十丈又山有仲雍齊¶
女冡東是仲雍西是齊女　言偃宅蘇州記云周文學¶
<pb:KR2k0004_WYG_091-16a>¶
孔子弟子言偃宅在常熟縣西一百步史記云偃吳人¶
也字子游又吳地志云宅有井井邊有監洗石周四尺¶
輿地志云梁蕭正徳為郡太守後蕭將去莫知所在¶
吳江縣南四十里七鄉梁開平三年兩浙奏析吳縣於¶
松江置　吳江本名松江又名松陵又名笠澤其江出¶
太湖二源一江東五十里入小湖一江東二百六十里¶
入大海至秋月多生鱸魚張翰思鱸鱠之所也　曹王¶
廟即唐太宗第十四子也調露二年授蘇州刺史善飛¶
<pb:KR2k0004_WYG_091-16b>¶
白鳥跡書今福善寺額通元石像皆其踪也先天二年¶
敕立祠於松殿基下有石盆常有黄蛇盤於其上掲而¶
見之得大錘大斧各一　養魚城在縣西二十五里即¶
吳王養魚所也又郡國志云魚城下水中有石首魚至¶
秋化為鳧鳧頭中尚存石子¶
¶
¶
¶
　　太平寰宇記卷九十一¶
¶
