# -*- mode: mandoku-view -*-
#+TITLE: 太平寰宇記
#+DATE: 2019-03-29 20:51:37.883206
#+PROPERTY: ID KR2k0004
#+PROPERTY: BASEEDITION WYG
#+PROPERTY: WITNESS master    
#+PROPERTY: JUAN 59
<pb:KR2k0004_WYG_059-1a>¶
　　欽定四庫全書¶
¶
　　太平寰宇記卷五十九¶
¶
　　宋　樂史　撰¶
¶
　　河北道八¶
¶
　　邢州¶
¶
　　邢州鉅鹿郡今理龍岡縣禹貢冀州之域星分昴宿三¶
度禹貢曰大陸既作鄭元云大陸澤名在鉅鹿北書云¶
古祖乙遷于邢即此地漢地理志曰故邢侯國也帝王¶
<pb:KR2k0004_WYG_059-1b>¶
世紀云邢侯為紂三公忠諫被誅史記曰周成王封周¶
公旦子為邢侯後為狄所滅齊桓公遷邢於&KR0642;儀按故¶
邢國今州城西南隅小城是也&KR0642;儀今龍岡縣界&KR0642;儀¶
是也春秋時屬晉東南之地然則邢國為衛所滅之後¶
其地便屬晉申公巫臣奔晉以為邢大夫後三家分晉¶
屬趙秦兼天下于此置信都縣屬鉅鹿郡項羽改曰襄¶
國蓋以趙襄子諡為名也趙歇為趙王張耳為常山王¶
並理信都襄國今州理龍岡城是也前趙光初二年石¶
<pb:KR2k0004_WYG_059-2a>¶
勒僭稱王國號後趙先是勒屯兵許昌張賓說勒曰王¶
彌有王青州之心遲迴未發者懼明公踵其後也明公¶
獨無并州之思乎勒從之長驅冦鄴攻晉北中郎將劉¶
演于三臺張賓又進曰三臺險固攻守未可卒下王彭¶
祖劉越石大敵也宜及其未有備宻規進據罕城掃定¶
并薊桓文之業可濟也邯鄲襄國趙之舊都依山憑險¶
形勝之國可擇此二邑而都之王業可圖也勒於是進¶
據襄國王浚遣都䕶王昌率遼西鮮卑等部落五萬餘¶
<pb:KR2k0004_WYG_059-2b>¶
衆來討勒欲挑戰張賓諫曰夫用兵當以已所便撃彼¶
所不便攻守形便其力百倍今段末杯强悍且示之以¶
弱鑿北壘突門二十餘道伏精卒步騎五百候賊列守¶
未定出其不意雷鼓奮撃直衝末杯帳卒既奔走餘自¶
分散擒末杯乘勝追擊枕尸三十餘里至是勒即皇帝¶
位遂定都改元建平後石季㡣改置襄國郡石氏既滅¶
罷之後魏復為襄國縣周武帝仍於縣立襄國郡隋開¶
皇五年以襄國縣屬洺州九年改為龍岡縣十六年割¶
<pb:KR2k0004_WYG_059-3a>¶
洺州龍岡南和平鄊三縣及置青山沙河任三縣置邢¶
州取古邢國為名大業三年改為襄國郡唐武德元年¶
改為邢州總管管邢温和封蓬東龍六州邢州領龍岡¶
青山内邱三縣四年平竇建德罷總管府割内邱屬趙¶
州仍省温和封三州以其所領南和沙河平鄊三縣来¶
屬又立任縣五年割趙州之内邱栢仁来屬天寳元年¶
改為鉅鹿郡乾元元年復為邢州晉初童謠云古在左¶
讓去言或入口果為石勒所據胡字古在左也讓去言¶
<pb:KR2k0004_WYG_059-3b>¶
為襄或入口為國也梁開平二年是為義軍節度使唐¶
同光元年改為安國軍皇朝因之¶
¶
　　元領縣九　今八¶
¶
　　龍岡　沙河　南和　鉅鹿　任　平鄊　堯山¶
内邱¶
¶
　　一縣廢¶
¶
　　青山　并入内邱¶
¶
　　州境¶
¶
<pb:KR2k0004_WYG_059-4a>¶
　　東西二百八十二里　南北一百三十六里¶
¶
　　四至八到¶
¶
　　正南微東至東京西路六百五十里　西南至西京¶
八百四十里　西南至長安一千七百里　東至貝¶
州二百三十里　南至洺州臨洺縣六十六里　西¶
踰山至遼州二百二十六里　北至趙州一百七十¶
九里　西北至太原府樂平縣五百里　東北至冀¶
州二百六十里¶
¶
<pb:KR2k0004_WYG_059-4b>¶
　　戶¶
¶
　　唐開元戸五萬八千八百二十皇朝戸主一萬五千¶
四百八客一萬四千四百二十¶
¶
　　風俗¶
¶
　　與趙州同¶
¶
　　姓氏¶
¶
　　鉅鹿郡五姓　莫　魏　時　劉　舒¶
¶
　　人物¶
¶
<pb:KR2k0004_WYG_059-5a>¶
　　路温舒鉅鹿東里人為廷尉上書曰秦有十失其一¶
尚存治獄之吏是也　張禹趙國襄人也父卒田宅¶
推與伯父為揚州刺史志在理察枉訟　張&KR2230;鉅鹿¶
人也徃漢郡寳石負啚任令問&KR2230;&KR2230;曰夫神以知来¶
不追已徃漢已久亡魏已得之何追與祥乎此石當¶
今之變異將来之福祥養志不仕　張賓中邱人自¶
言智筭鑒識不後子房提劔軍門請見石勒　游明¶
根任人字志逺㓜年遭難為櫟陽王氏奴牧羊以壺¶
<pb:KR2k0004_WYG_059-5b>¶
漿貨人字書路旁畫地學之於白渠坎為窟讀書仕¶
至員外常侍　魏收鉅鹿人與温子昇邢子才齊譽¶
世號三才魏文襄曰今有魏收是國之光彩官中書¶
令　唐宋璟邢州南和人為相　魏謩鉅鹿人為相¶
　魏元同鉅鹿人則天朝納言¶
¶
　　土産¶
¶
　　白甆器　絲布　綿　鮮玉砂¶
¶
　　西京雜記云霍光妻遺淳于衍散花紋綾陳光家¶
¶
<pb:KR2k0004_WYG_059-6a>¶
　　龍岡縣依舊五鄊古邢國也秦以為信都縣李公緒題¶
記云趙孝成王造檀臺有宫為趙别都以朝諸侯故曰¶
信都秦末趙歇據之項羽更名曰襄國漢因不改石勒¶
僭號據之周武帝改為襄國郡隋開皇三年罷郡縣屬¶
洺州九年改為龍岡縣以縣西北龍岡為名十六年於¶
此置邢州縣屬焉　大城隋圖經云大城本石勒所築¶
因途路陽銅為翁仲二列于永豐門後擒劉曜盡得秦¶
隴乃於此僭號為建平　響地郡國志云邢州尚書坊¶
<pb:KR2k0004_WYG_059-6b>¶
東井地周百餘步其所鳴響人馬行上轟作雷聲掘之¶
即火出　土山在縣東一百五十步十六國春秋後趙¶
録云冉閔永興二年攻石祇于襄國為土山地道于此¶
　石門山十六國春秋曰石季龍進據石門也　風門山¶
洺州記曰龍岡有風門山冬夏多風　百巖山洺州記¶
曰龍岡縣西北有巖山其山峻極有百巖為名　鵲山¶
水經云鵲山有穴出雲母又云其西有龍騰溪鶴渡嶺¶
　百泉河在州東南八里水自平地而出其泉無數故¶
<pb:KR2k0004_WYG_059-7a>¶
曰百泉是澧河之上源也　石井岡在縣西北七里一¶
名圖酈道元注水經云蓼水出襄國石井岡岡上有井¶
大如車輪隋區宇記圖志云光武營軍所鑿傍有叢荆¶
棘生皆蟠縈如人手結云是光武繋馬處又石勒天旱¶
沙門佛圖澄于此掘得一死龍長尺餘濟之良久乃蘇¶
呪而祭之龍騰空而上天雨即降因名龍岡　夷儀嶺¶
在縣西一百五十七里晉地道記云樂平東南有夷儀¶
道通襄國夷儀山在城北故塞　故夷儀城在縣西一¶
<pb:KR2k0004_WYG_059-7b>¶
百四十里今俗謂之隨宜城蓋語訛也　蓼水一名逺¶
活水出襄國西石井岡　千步口出洺水西北流至此¶
今俗名千步口　湡水一名澧水一名鴛鴦俗謂之百¶
泉源出縣東南平地以其導源總納衆泉合成一川故¶
也亦謂之鴛鴦水魏都賦所云鴛鴦交合　白雞城隋¶
區宇圖經云板築之所望其上有白鷄捕則無所見因¶
以為名今俗說白珪城也　邢侯夫人冡北史云齊武¶
平初有掘古冡得銅鼎受五六升腹有銘作科斗書字¶
<pb:KR2k0004_WYG_059-8a>¶
云邢侯夫人姜氏　石勒母王夫人塜在縣西南　石¶
勒塜在縣西南十五里偽號髙平陵按郡國志勒尸别¶
在渠山葬之夜為十餘棺分道出埋以惑百姓¶
¶
　　沙河縣一百三十五里舊四鄊今三鄊本漢襄國縣地¶
沙河即湡水也水經云湡水趙郡襄國縣西山東後魏¶
書地形志云襄國後并在此後蓋為任縣地隋文帝改¶
襄國為龍岡縣十六年分龍岡縣南境于此置沙河縣¶
以縣南五里沙河為名　磬石山在縣西南九十八里盧¶
<pb:KR2k0004_WYG_059-8b>¶
敏冀州論云淇湯磬石冶鑄利器即漢時舊冶鑄宫也¶
　黒山在縣西四十里出鐡　湯山在縣西北七十一¶
里山海經云湯山湯水出焉此湯今愈疾為天下最又¶
按隋圖經云湯後側巖上有石室一戶無塵穢號曰聖¶
人室下經銅馬廟有碑題曰漳河神壇　湡水在縣西¶
北七十一里俗名沙河水郡國志云牛缺遇盜于沙隅¶
之間　蘇秦亭蘇秦西說秦人請貨黄金百鎰黒貂之¶
裘即此地也今有亭存¶
¶
<pb:KR2k0004_WYG_059-9a>¶
　　南和縣東南四十里舊五鄊今三鄊本漢省縣城屬廣¶
平國水經云北有和城縣故此縣云南後魏地形志并¶
於任李公緒趙記云孝昌三年割廣平郡之南和襄國¶
任三縣于此置北廣平郡屬殷州後周又置南和郡尋¶
廢郡而為縣隋開皇三年罷南和縣屬洺州尋改屬邢¶
州　湡水經邑界　鴛鴦水冬日常温和又水經注云¶
南和西官治東有便水一名鴛鴦水又趙記云俗謂之¶
百泉水是也　烈家水在縣西南一十里下至狼溝河¶
<pb:KR2k0004_WYG_059-9b>¶
　漳河在縣東三十里從平鄊縣界流来　張賓墓在¶
西十二里石勒軍師號曰右侯¶
¶
　　任縣東北三十八里元三鄊本漢張縣地後漢省張縣¶
則為鉅鹿郡之南蠻縣地晉省南蠻又為廣平郡之任¶
縣地後趙石氏于此置苑鄊縣季龍又改清苑縣屬襄國¶
郡隋廢任縣唐武德四年重置　張城一名渚陽城在¶
縣西南二十七里漢縣也晉將王浚遣段就六眷部衆¶
討石勒屯於渚陽謂此也　古苑鄊縣在縣東北一十¶
<pb:KR2k0004_WYG_059-10a>¶
八里　溹水在縣西一十五里從龍岡縣北来　任水¶
在縣東南二十里從南河縣界流入¶
¶
　　平鄊縣東九十里舊三鄊今四鄊本秦鉅鹿郡也十三¶
州志曰鉅鹿唐虞時大鹿之地尚書堯試舜百揆納於¶
大麓麓則林之大者也堯之禪舜欲使天下皆見之故¶
置諸侯合羣臣與百姓納之大麓之野然後以天下授¶
之以明已禪公也始皇二十五年滅趙以為鉅鹿郡鉅¶
亦大稱也史記曰張耳與趙王歇走入鉅鹿城王離圍¶
<pb:KR2k0004_WYG_059-10b>¶
之即此地也續漢書鉅鹿郡之廮陶縣后魏景明中移¶
縣于舊城東三十里後自平鄊故城移平鄊以理之至¶
今不改隋開皇三年屬洺州十六年改屬邢州　沙邱¶
臺在縣東北二十里皇甫謐帝王世紀紂自朝歌北築¶
沙邱臺多取飛鳥野獸置其中衛靈公卒卜葬沙邱吉¶
穿冡得石槨銘曰不憑其子靈公奪我里子韋曰靈公¶
之為靈也久矣又趙惠文王四年李兌圍靈王於沙邱¶
宫採雀鷇食三月而死又十三州志秦王東巡囘死於¶
<pb:KR2k0004_WYG_059-11a>¶
沙邱　封爵觀洺州志云封爵今在平鄊縣長老云項¶
羽救趙敗秦師於此策勲封爵　濁漳水今俗名栁河¶
在縣西南十里　落漢水在縣西南十八里古薄津也¶
字訛故為落漢　平河在縣東北三十里地理志云平¶
鄊有臺即此也　時苖冡在縣東北二十里魏畧云苖¶
鉅鹿人也晉末移葬於此　廢南蠻縣左氏傳云齊國¶
夏伐晉取蠻其後南徙故加南也漢興因而縣之漢書¶
王子侯表曰武帝元朔二年封趙敬肅王子佗為南蠻¶
<pb:KR2k0004_WYG_059-11b>¶
侯即此地也唐初以其地併入平和縣¶
¶
　　鉅鹿縣東一百一十九里元三鄊本唐堯大麓之地禹¶
為大陸之野在漢為南蠻縣地晉省南蠻則為任縣地¶
後趙為南蠻後至太平真君中省南蠻更為栢仁縣地¶
隋圖經集記云唐開元六年于此置鉅鹿縣屬趙州遙¶
取漢縣鉅鹿以名也按漢鉅鹿縣今平鄊郭是也事具¶
平鄊唐武德元年於此建起州又立白起縣二年陷竇¶
建德四年討平罷州以縣屬趙州貞觀元年於此建邢¶
<pb:KR2k0004_WYG_059-12a>¶
州　廣阿澤一名大陸一曰鉅鹿一名大麓一名沃州¶
在縣西北五里尚書曰恒衛既從大陸既作鄭康成注¶
云大陸澤在鉅鹿北按漢鉅鹿縣今平鄊爾雅云晉有¶
大陸澤吕氏春秋曰晉之大陸趙之鉅鹿是也十三州¶
志云淮南九藪趙有鉅鹿今其地即廣阿澤也按其東¶
西二十里南北三十里葭蘆菱蓮魚蟹之𩔖充牣其中¶
澤畔又有鹹泉煮而成鹽百姓資之　銅馬祠在縣西七¶
里注水經云衛漳水經銅馬祠東漢光武廟也光武擊¶
<pb:KR2k0004_WYG_059-12b>¶
銅馬於館陶大破降之賊降者不自安光武令各歸營¶
乃輕行其壘因相謂曰蕭王推赤心置人腹中安得不¶
投死乎由是皆服將悉降人分配諸將衆數十萬關西¶
號光武為銅馬帝故祠取名焉¶
¶
　　堯山縣東北八十里舊四鄊今三鄊其地本曰栢人春¶
秋時晉邑戰國時屬趙秦滅趙則屬鉅鹿郡漢屬趙國¶
陳餘傳曰漢王七年髙祖從平城還過趙趙王敖自上¶
食禮甚卑有子壻禮髙祖箕踞罵詈趙相貫髙等謀殺¶
<pb:KR2k0004_WYG_059-13a>¶
髙祖八年上從東垣過貫髙等乃壁人柏人要之置厠¶
上過欲宿心動問曰縣名為何曰栢人曰栢人者迫于¶
人也不宿去十六國春秋云石季龍建武六年分趙郡¶
之栢仁立南蠻縣是後魏栢人屬南趙郡又改栢仁為¶
栢人隋開皇三年罷鉅鹿郡屬趙州大業三年改屬邢¶
州唐武德四年又屬趙州貞觀初屬邢州天寳元年改¶
為堯山縣以唐大麓之地名縣焉　干言山在縣西五¶
里李公緒趙紀云栢人有干言山詩云出宿於干飲餞¶
<pb:KR2k0004_WYG_059-13b>¶
於言是此山也　泜水在縣西十二里趙州郭與山泜¶
水出其隂溹水出其陽漢書韓信斬陳餘于泜水　南¶
蠻古城栢仁故城在縣西十二里皇甫謐帝王世紀云¶
堯所都也栢鄊故城在縣東北二十二里與趙郡百鄊¶
縣東西中分為界城冡記云堯時所置　宣務山一名¶
虛無山在縣西北四里髙一千五百五十丈城冡記云¶
堯登此山東瞻洪水務訪賢人其山西三里出文石五¶
色錦章山上有鳬祠　張耳臺在縣西北十二里¶
<pb:KR2k0004_WYG_059-14a>¶
内邱縣北五十八里元三鄊李公緒趙志云古邢國地¶
在漢為中邱縣屬常山郡十三州志云山海經謂西北¶
有蓬山邱在其間故曰中邱趙記云晉于此立中邱郡¶
十六國春秋石季龍改為趙安縣後魏省入栢仁縣太¶
和十九年于舊城東十九年復置中邱縣即今理是也¶
隋踐阼改曰内邱開皇三年屬趙州大業二年改屬邢¶
州　孤山在縣西北一十七里其山孤峙天寳六年勅¶
改為内邱山　蓬鵲山亦名龍騰山在縣西六十三里¶
<pb:KR2k0004_WYG_059-14b>¶
地理志云山邱蓬山長谷諸水所出注水經云中邱有¶
蓬鵲之山郡縣志昔扁鵲將虢太子遊此採藥因名之¶
　礪水在縣西北一十三里源出攖山其水可以礪劔¶
刀　龍騰山之水在縣西七十五里出龍騰山　沙溝¶
水源出鵲山東流經縣五里　廢青山縣在州北五十¶
里本中邱縣地屬常山郡隋開皇十八年於此置青山¶
縣屬邢州以縣界青山為名大業二年省縣為龍騰府¶
唐武德元年析龍岡内邱兩縣重置屬邢州貞觀八年¶
<pb:KR2k0004_WYG_059-15a>¶
徙於今理至文宗開成四年澤路節度使劉從諫奏廢¶
之　黒山一名青山在舊縣西二十里列仙傳云犢子¶
鄴人常在黒㑹牽一黄犢子来過鄴城酤酒陽都女見¶
悅之遂留相奉乃隨犢子去俱入山焉都女生而連眉¶
即魏都賦云犢妃連眉者也土地十三州志云黒山之¶
險為逃逋幽藪隋區宇圖志云周太祖諱黒獺因改黒¶
山為青山　雷公山耆老傳云魏時黒山羣盜張燕等¶
不立君長直以名號為稱多髯者謂之羖公大聲者謂¶
<pb:KR2k0004_WYG_059-15b>¶
之雷公時賊保此山以為名也¶
¶
¶
¶
¶
¶
¶
¶
　　太平寰宇記卷五十九¶
¶
