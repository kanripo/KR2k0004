# -*- mode: mandoku-view -*-
#+TITLE: 太平寰宇記
#+DATE: 2019-03-29 20:51:36.905216
#+PROPERTY: ID KR2k0004
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 157
<pb:KR2k0004_WYG_157-1a>¶
　　欽定四庫全書¶
¶
　　太平寰宇記卷一百五十七¶
¶
　　宋　樂史　撰¶
¶
　　嶺南道一¶
¶
　　廣州¶
¶
　　廣州南海郡今理南海縣古南越之分秦以任囂為南¶
海尉任囂病篤召龍川令龍川今循州趙佗授其位仍¶
居其地佗為南越王凡五世九十三年而亡後漢末蒼¶
<pb:KR2k0004_WYG_157-1b>¶
梧太守吳巨擁兵據部建安十五年權使步隲為交州¶
刺史誘巨斬之蒼梧人衡毅錢博興兵拒戰毅與衆敗¶
死隲往畨禺觀相土冝乃徙州居番禺時交趾太守士¶
爕在郡值天下三分遂率衆稱臣于吳主孫權待之如¶
舊爕死其子欲因有其地吳遂滅之晉志曰永安六年¶
分交州置廣州領郡三理于此晉領郡六宋領郡十七¶
齊領二十三皆理於此梁陳並置都督隋平陳置總管¶
府後置畨州煬帝復置南海郡唐武徳四年討平蕭銑¶
<pb:KR2k0004_WYG_157-2a>¶
置廣州總管府管廣東衡岸南綏岡五州并南康總管¶
其廣州領南海増城清逺政賓寳安五縣六年又置髙¶
循二總管隸廣州七年改總管為大都督九年廢南康¶
都督以端封宋沂瀧建齊威扶義勒十一州隸廣府其¶
年又省勤州貞觀中改中都督府省威齊宋沂四州仍¶
以廢沂州之湏陽滄沂二縣來屬改東衡為韶州仍以¶
南康及崖州都督並隸廣州二年省循州都督以循潮¶
二州隸廣府八年改建州為藥州南綏州為湞州扶風¶
<pb:KR2k0004_WYG_157-2b>¶
州為寳州十二年改為南康州十三年省湞州以四㑹¶
化蒙懐集洊安四縣來屬省岡州以義寧新㑹二縣立¶
岡州都督令督廣韶端康封岡藥瀧竇義雷循潮(闕)十¶
四州永徽後以廣桂容邕安南府皆隸廣府都督綂攝¶
謂之五府節度使名嶺南五管天寳元年改為南海郡¶
乾元元年復為廣州州内有經畧軍管鎮兵五千四百¶
人其衣粮輕税本道以自給廣州刺史𠑽嶺南五府經¶
畧使唐末劉鋹割據稱為漢皇朝開寳四年平之復¶
<pb:KR2k0004_WYG_157-3a>¶
為清海軍節度¶
¶
　　元領縣十三　　今八¶
¶
　　南海　増城　懐集　清逺　東莞　四㑹　新㑹¶
信安¶
¶
　　三縣廢¶
¶
　　番禺入南海　洊水入懐集　化蒙入四㑹¶
¶
　　二縣割出¶
¶
　　滄洭入湞州　湞陽入湞州¶
¶
<pb:KR2k0004_WYG_157-3b>¶
　　州境¶
¶
　　東西五百三十里　南北五百九十里¶
¶
　　四至八到¶
¶
　　北至東京四千里　西北至西京四千四百里　西¶
北至長安五千二百五十里　東至循州水路沂沿¶
相兼四百里陸路三百六十里　正西微北至端州¶
㳂沂相兼二百四十里　南至恩州五百里　北至¶
韶州八百里　東北至韶州五百三十里　東南至¶
<pb:KR2k0004_WYG_157-4a>¶
大海四十一里　西南至恩州水路六百里　西北¶
水路沂沿至連州八百九十里又西北取故洊水縣¶
路至賀州八百七十六里¶
¶
　　户¶
¶
　　唐開元户四萬三千二百三十皇朝户主一萬六千¶
五十九客未有數¶
¶
　　風俗¶
¶
　　通典云五嶺之南人雜夷獠不知教義以富為雄鑄¶
<pb:KR2k0004_WYG_157-4b>¶
銅為大鼓初成懸于庭中置酒以招同𩔖又多搆讐¶
怨欲相攻撃則鳴此鼔到者如雲有鼓者號為都老¶
羣情推服本之舊事尉佗于漢自稱蠻夷大長老故¶
俚人呼其所尊者為倒老語訛故又稱都老也大抵¶
南方遐阻人強吏懦豪富兼并役屬貧弱俘掠不忌¶
古今是同姓並輕悍易興逆節自尉佗之後無代不¶
有擾亂故蕭齊志云憑恃嶮逺隠伏巖障恣行冦盜¶
略無編户爰自前代及于唐朝多委舊徳重臣撫寧¶
<pb:KR2k0004_WYG_157-5a>¶
其地文通經史武便弓弩婚嫁禮儀頗同中夏¶
¶
　　姓氏¶
¶
　　(闕)¶
¶
　　人物無¶
¶
　　土産¶
¶
　　明珠　　大貝　　文犀　　鹽　　　席¶
¶
　　水馬皮　玳瑁　　焦布　　鮫魚皮　竹布¶
¶
　　石斛　五色籐　沈香　　大甲香　簟¶
¶
<pb:KR2k0004_WYG_157-5b>¶
　　蕃舶　　鼊　　　柑子續南越志云羅浮山有御¶
園柑子唐元宗幸蜀子乃不生徳宗幸梁亦不實僖¶
宗狩蜀花實皆無樹亦枯悴　草有大千金¶
¶
　　小千金　守房郎　千里迴　萬里憶　蕃人香¶
藥有崑崙犀　　　籬頭母　渡洛崖¶
¶
　　造酒草藥有蚶娘　蒲樓籐　烏龜葉　五勞草¶
雞頭根　雙筋木葉　　花有仙鶴　麝臍¶
¶
　　遙憐　　向日蓮　紅茉莉　白茉莉　紫水焦¶
<pb:KR2k0004_WYG_157-6a>¶
南海一隅雖無積雪秋涼亦有㣲霜貨殖魚鹽自古¶
尤多滕修為廣州刺史得蝦魚鬚長四丈四尺¶
¶
　　南海縣元二十三鄉本漢番禺縣屬南海郡分番禺置¶
南海縣先是廣州偽命析南海郡為常康咸寧二縣及¶
永豐童合二場皇朝平南越開寳六年並二縣二場¶
依舊為南海縣并廢番禺縣入　番禺山在縣東二百¶
五十步山海經云桂林八樹在賁禺東注云賁禺即畨¶
禺也八桂成林言其盛且大　禺山南海縣北一里吳¶
<pb:KR2k0004_WYG_157-6b>¶
録畨縣在禺山尉佗所塟　靈洲山南越志肅連山西¶
一十二里有靈洲焉其山平原彌延層野極目景純云¶
南海之間有衣冠之氣者斯其地也肅連地名　石門¶
水一名貪泉源出南海縣西三十里平地晉中興書云¶
吳隐之往州飲貪泉為㢘潔之性南越志石門之水俗¶
云經大庾則清穢之氣分飲石門則緇素之質變即吳¶
隠之酌飲之所也　菖蒲澗一名甘溪裴氏廣州記菖¶
蒲生盤石上水從上過味甘冷異于常流南越志昔交¶
<pb:KR2k0004_WYG_157-7a>¶
州刺吏陸允之所開也至今重之每旦日輒傾州連汲¶
以𠑽日用雖有井泉不足食太元中襄陽羅支累石澗¶
側容百許人坐游之者以為洗心之域咸平中姚成甫¶
常採菊澗側遇一丈夫謂甫曰此澗菖蒲昔安期生所¶
餌可以忘老于是徘徊仰俯倐然不見不知所終盖仙¶
者焉　沈夜湖南越志番禺縣北有三湖一曰沈夜二¶
曰蓴湖三曰芝蘭湖芝青靄景紅花亂目素鱗紫蚶此¶
焉㳺泳父老云沈夜湖者本㑹山連岫以永嘉之末一¶
<pb:KR2k0004_WYG_157-7b>¶
夕而沉故曰沈夜　鼓門廣州記周厰為交州刺史採¶
龍山之木以為州門鼓上分一鼓給桂林郡下分一鼓¶
給交州雖根榦異器而杪末同歸故撃一鼓二鼓相應¶
朝䑓裴氏廣州記尉佗本築朝䑓以朝天子姚文咸交¶
州記尉佗作朝殿以朝天子南越志云朝䑓下有趙佗¶
故城又云朝䑓西三十里即圎岡傍江搆起華館以送¶
陸賈因稱朝堂　参里山在保安縣東北九十里南越¶
志寳多縣東参里縣人黄舒者以孝聞于越華容慕之¶
<pb:KR2k0004_WYG_157-8a>¶
如曽參之為故改其里曰參里也　増水今名増江源¶
出増城縣東北　金牛潭在増城東北二十里其潭洞¶
深無極北岸有石周圍三丈許漁人見金牛自水而出¶
盤于此石義熈中増城縣人常安到此潭于石上躡得¶
金鎻大如指尋之不已俄而有物從水中引之握不能¶
禁忽㫁得數尺遂致年登上夀其后義興周雲甫見此¶
牛宿伏于石上旁有金鎻如索繩焉雲甫素勇往掩此¶
牛掣㫁其鎻得二尺許遂以財雄　金山一名金岡山¶
<pb:KR2k0004_WYG_157-8b>¶
在四㑹縣北六十五里南越志云金沙自是出採金人¶
往往見金人形于山㠝望氣者以為山之精　羅浮山¶
本名蓬萊山一峯在海中與羅山合因名之山有洞通¶
句曲又有璇房瑶室七十二所裴淵廣州記云羅浮二¶
山隱天唯石樓一路可登矣　白鹿岡郡國志云廣州¶
南四十里有白鹿㟠髙五百丈　堯山在舊番禺縣西¶
四十里四面瀑布懸流傾㵼萬丈王韶之始興記堯山¶
下有平陵陵上有基云是堯故亭父老相傳堯南巡時¶
<pb:KR2k0004_WYG_157-9a>¶
登此又云堯山在滄洭縣三十里盛𢎞之荆州記云堯¶
山赭巖迭起冠以青林郡國志云廣州堯山髙四千丈¶
起自番禺迄交趾見之有巨風發屋折樹翻潮焉　雲¶
母山在増城縣東七十里山出雲母續南越志云唐天¶
后朝増城縣有何氏女服雲母粉得道于羅浮山因所¶
出名之　浮山山上有白額賊萬人城即尉佗所築城¶
也　馬鞍山南越志始皇朝望氣者云南海有五色氣¶
遂率千人鑿之以㫁山之岡阜謂之鑿就今所鑿之處¶
<pb:KR2k0004_WYG_157-9b>¶
形如馬　湞水漢書樓船將軍楊僕出豫章下湞水縣¶
在此岸故曰湞陽　白管溪裴氏廣州云廣州東北里¶
有村號曰占斗村自此至海溟𣺌無際　東官郡故城¶
晉義熈中置以保安縣屬焉多蚶蠣石&KR0917;海月香螺龜¶
郡國志云東官郡有蕪城即吳時司鹽都尉壘　五羊¶
城按續南越志云舊説有五仙人騎五色羊執六穗秬¶
而至至今呼五羊城是也按其城周十里初尉佗築之¶
后為步隲修之晚為黄巢所焚　廢番禺縣州南五十¶
<pb:KR2k0004_WYG_157-10a>¶
里秦漢舊縣屬南海郡二漢置交州領郡七吳置廣州¶
皆治于番禺二山為名即尉佗之所築皇朝並入南¶
海郡　江南州南越志江南州周廻九十里有荔枝洲¶
上有荔枝冬夏不凋北有鷄籠岡上多蠣&KR0917;　天井岡¶
南海縣北四里南越志天井岡下有越王井深百餘尺¶
云是趙佗所鑿諸井鹹鹵惟此井甘泉可以煮茶昔有¶
人誤墜酒杯于此井遂流出石門古詩云石門通越井¶
今則井塞猶有井形其下有廟甚靈人祈年謂之北廟¶
<pb:KR2k0004_WYG_157-10b>¶
　趙佗墓南越志云趙佗之墓也自鷄籠山以北至此¶
連岡屬嶺志云趙佗之墓黄武五年孫權使交趾治中¶
從事吕瑜訪鑿佗墓自天井至於此山功費彌多卒不¶
能得掘嬰齊墓即佗之子得珠襦玉匣之具金印三十¶
六一皇帝信璽一皇帝行璽餘文天子也又得印三紐¶
銅劍三枚並爛若龍文其一刻曰純鉤二曰干將三曰¶
莫邪皆雜玉為匣　銅鼎溪南越志云銅鼎溪天清水¶
澄見其鼎鉉刺史劉道錫遇之繋其耳而牽之耳脱而¶
<pb:KR2k0004_WYG_157-11a>¶
鼎潛入引者悉懼咸謂之靈也　程浦溪顧徴廣州記¶
云浦溪口有龍母養龍裂㫁其尾因呼其溪為龍窟人¶
時見之則土境大豐而川利涉　沉香浦在今縣東北¶
二十里石門之内昔吳隱之清儉罷郡見篋中有沈香¶
一斤遂投此水後人謂之沈香浦云亦曰投香浦¶
増城縣東一百八十里有水陸路元七鄉今四鄉漢番¶
禺縣地吳黄武中于此置東郡而立増城縣因増江為¶
名隋初廢郡而置縣屬廣州　白水山廣州記云増城¶
<pb:KR2k0004_WYG_157-11b>¶
縣白水山有五距鳥縣北又有搜山荔枝樹髙八丈相¶
去五丈而成連理　三水按廣州山水記云白塔水庾¶
水胥水三水上源出龍川經増城而流入海　雲母岡¶
在縣西二里　别情洲在縣東南江水之中小洲四面¶
懸絶古老相傳云于此洲上叙别因此以為名¶
¶
　　懐集縣西北水路七百三十里無陸路元六鄉漢四㑹¶
縣晉懐化縣隋為懐集唐武徳五年于縣置威州領興¶
平懐集霍清威成四縣貞觀元年州廢以懐集屬南海¶
<pb:KR2k0004_WYG_157-12a>¶
省興平霍清威成三縣八年改綏州為湞州縣仍屬焉¶
十三年又還廣州皇朝開寳五年並洊水縣來屬¶
廢洊水縣漢封陽縣屬蒼梧郡南改為洊安唐武徳五¶
年于縣置齊州領洊安宣樂宋昌三縣貞觀元年省齊¶
州及宣樂宋昌二縣以洊安屬綏州八年改綏州為湞¶
州縣仍屬焉十三年湞州(闕)　　　　　年改為洊¶
水皇朝開寳五年並入懐集縣¶
¶
　　清逺縣西北水路二百三十里在陸路舊五鄉今四鄉¶
<pb:KR2k0004_WYG_157-12b>¶
漢中宿縣地隋開皇十九年改為清逺縣唐武徳五年¶
併入故賓縣　龍磨角石在縣東三十里中宿峽西北¶
其石細滑方圓二丈每年春常有龍于此磨角有新舊¶
痕宛然　獅子石在縣東中宿硤内北山頂上形如獅¶
子頭身尾足耳宛然古老相傳曰昔有僧居其石而無¶
泉感老人指泉今則有玉泉寺　和光洞在縣東三十¶
里中宿峽内有四色山石榴花　中宿硤在縣東三十¶
五里譚子和修海嶠志云二月五月八月有潮上二禺¶
<pb:KR2k0004_WYG_157-13a>¶
峽逐浪返五羊一宿而至故曰中宿硤　金鎻潭在縣¶
東三十里秦時崑崙貢犀牛帶金鎻走入潭中晉時有¶
漁人周仲寀者釣得金鎖牽之見犀牛掣之不得忽㫁¶
得金鎖一尺　陽水在縣東五十里其石如鑊方圎一¶
丈從冷水溪中自然突起髙七尺餘兩面冷水流其中¶
四時蒸氣如雲霧湧湯可煮食物患瘡者浴之立效¶
觀亭山一名觀硤山一名中宿硤在清逺縣東三十五¶
里晉中朝時縣人有使洺者使訖將還忽有一人寄其¶
<pb:KR2k0004_WYG_157-13b>¶
書云吾家在觀亭前石間懸籐即其處也但叩籐自當¶
有人取之若欲急達勿失我書還者依其言果有二人¶
出水取書拜曰阿伯欲令君前辭不獲免遂入泉中室¶
屋靡麗精光眩目飲食言接無異常人主客禮畢乃遣¶
其出雖經沐衣不沾濡　湞石一名湞石山在湞陽縣¶
北三十里吳録志云湞水所出尉佗為城于此山上名¶
萬人城也¶
¶
　　東莞縣東南水路三百二十里無陸路元七鄉按南越¶
<pb:KR2k0004_WYG_157-14a>¶
志云水東流入海帆道二日至東莞漢順帝時屬南海¶
縣地吳孫皓以甘露元年置始興郡以其地置司鹽都¶
尉晉立東莞郡隋為寳安縣唐至徳二年遂改為東莞¶
縣　慮山裴淵廣州記云東莞縣有慮山其側有楊梅¶
山桃只得于山中飽食不得取下如下則輒迷路　珊¶
瑚洲在縣南五百里昔有人于海中捕魚得珊瑚　香¶
山在縣隔海三百里地多神仙花卉故曰香山¶
¶
　　四㑹縣西北水路二百四十里無陸路元五鄉今三鄉¶
<pb:KR2k0004_WYG_157-14b>¶
本漢舊縣屬南海唐武徳五年於縣治北金鷄岡上置¶
南綏州領四㑹化蒙新招化注化穆五縣貞觀元年省¶
新招化注二縣以廢威州之懐集廢齊州之洊安二縣¶
來屬八年改為湞州十三年省湞州及化穆縣以四㑹¶
蒙化懐集洊安四縣屬廣州四㑹者東有古津水湞江¶
西有建水北有龍江四水俱臻因以為名皇朝開寳¶
六年廢化蒙縣來屬　貞里在縣南昔里女許嫁未歸¶
其夫因虎而死乃誓不嫁而身歸夫家奉養舅姑晨昏¶
<pb:KR2k0004_WYG_157-15a>¶
不倦人羙其行故名其里　芙蘆山在縣東四十里髙¶
千丈山上有一湖每至甲戌日聞絲竹之音　湞江水¶
在縣東自清逺縣來　綏建水在縣西二百步源發洊¶
水縣下昔置綏建郡于此　古津水在縣東六十里¶
龍江水在縣東北源出萬金鄉　蒙水在縣東二百五¶
十里　廢蒙化縣本隋縣唐武徳五年屬綏州貞觀八¶
年改南綏州湞州縣仍屬十三年改屬廣州皇朝開¶
寳六年併入四㑹　祀山常聞笙歌之聲以為越王之¶
<pb:KR2k0004_WYG_157-15b>¶
靈¶
¶
　　新㑹縣東水路二百三十里無陸路元四鄉漢南海郡¶
地晉置新㑹郡隋改置封州及改元州又為岡州隋末¶
併入廣州唐武徳四年復置岡州舊治盆允城貞觀十¶
三年廢岡州縣屬廣州其年復置于今所開元二十三¶
年廢縣入廣州遂移縣于廢州城前臨大海後抗郡山¶
　蜒户縣所管生在江海居于舟船随潮往來捕魚為¶
業若居平陸死亡即多似江東白水郎也　盧(闕)户在¶
<pb:KR2k0004_WYG_157-16a>¶
海島山乗州捕海族蠔&KR1748;蛤蜊為業　譚波盧山在縣¶
南六十里昔外國人曽居此山譚波盧者畨語　莫山¶
在縣南八十里出鸚鵡　崖山在縣南八十里臨大海¶
出龍眼子木威橄㰖之樹　西熊州東熊州俱在縣南¶
二百六十里大海中其州長帶山灣浦極廣出煎香有¶
鹽田土煎鹽為業¶
¶
　　信安縣東北水路七百三十里無陸路元五鄉今二鄉¶
本宋元嘉二十七年置岡州縣又為義寧縣屬新㑹郡¶
<pb:KR2k0004_WYG_157-16b>¶
隋平陳屬岡州大業三年廢州縣𨽻南海縣唐武徳五¶
年復置岡州縣依舊屬唐開元二十三年廢州縣又隸¶
廣州今理遷東溪皇朝興國二年改為信安縣　封¶
水在縣東六十里源出粟雲山者南中土風唯稲無粟¶
此山種粟即成　廢岡州今縣理也按廣州記四㑹有¶
金鷄㟠新㑹郡岡州在側因岡為州名也晉末置新郡¶
宋齊梁陳並因之隋平陳置封州后改為元州尋又改¶
為岡州今廢為縣此州最近大海晴少雨多時遇大風¶
<pb:KR2k0004_WYG_157-17a>¶
則林木悉㧞又俗織竹為釡以蠣殻屑泥之𩔖煮鹽轉¶
久彌宻又藥有䑕藤千金草　杜山在縣傾巖蔽景峯¶
巒彌髙　金䑓岡在縣東北九十里在海中形如覆舟¶
因號覆船山行人惡之改為金䑓岡　叠地山在縣西¶
南一百六十里山形似地叠因名之　觀江水沸騰流¶
水沉淪必無出者名曰河伯下封　𨛦國志廣言南海¶
事跡歌舞岡南越王佗三月三日登髙處　乾闥婆城¶
多鵕䴊鳥似山鷄家鷄鬭之則可擒其翬有光以飾侍¶
<pb:KR2k0004_WYG_157-17b>¶
中冠　金鳥白口脚如金色　雲白鳥一名雲鳥亦曰¶
同力鳥千嵗則化為鴆能超石禁蛇鳥形如雉尾如雀¶
有碎文背上連錢左足三距其鳴先顧　優曇鉢似琵¶
琶無花而實又有男青樹葉如女青但花異耳條蕋皆¶
朱色挿地便生又有茉莉樹葉如梔子花如薔&KR0340;也又¶
有續㫁籐山行渇則㫁取汁飲之號曰東風菜也一名¶
臯蘆茗之别名南人以為飲又有連理荔枝樹即傍挺¶
龍目側生荔枝是也又有木葵可以為扇又有越王鳥¶
<pb:KR2k0004_WYG_157-18a>¶
如鳶而口勾可受二升南人以為酒杯糞陸香南人以¶
為香一曰鸏鵰鳥也又有金山金人逰焉又有銅石山¶
又有銀銅山又有鉛穴山出錫鉛爾雅云錫之善者曰¶
鉛鉛白錫也又有精里出精草布又有鈎緑籐南人績¶
以為布又有鳬松鵞一曰水鵞又有四月海中黄魚至¶
八月化為鶉鳥又有侯鮎魚化為豪猪又有潜牛形似¶
魚毎上岸與牛鬬角軟還入水輒堅復出又有百疊岡¶
重叠有百數　湍階永固縣南有湍階魚鱉不可至雖¶
<pb:KR2k0004_WYG_157-18b>¶
吕梁之險無以過之石如階級故也¶
¶
¶
¶
¶
¶
¶
¶
　　太平寰宇記卷一百五十七¶
¶
