# -*- mode: mandoku-view -*-
#+TITLE: 太平寰宇記
#+DATE: 2019-03-29 20:51:38.085944
#+PROPERTY: ID KR2k0004
#+PROPERTY: BASEEDITION WYG
#+PROPERTY: WITNESS master    
#+PROPERTY: JUAN 83
<pb:KR2k0004_WYG_083-1a>¶
　　欽定四庫全書¶
¶
　　太平寰宇記卷八十三¶
¶
　　宋　樂史　撰¶
¶
　　劍南東道二¶
¶
　　綿州¶
¶
　　綿州巴西郡今治巴西縣禹貢梁州之境秦屬蜀郡按¶
九州記州之賓人族人皆夷也華陽國志云秦昭襄王¶
時白虎為害乃募能殺者時夷人朐䏰廖仲藥秦精等¶
<pb:KR2k0004_WYG_083-1b>¶
伏弩於高樓射殺之昭王曰虎歴四郡凡害千二百人¶
一朝除之功莫大焉乃刻石與盟曰秦犯夷輸黄龍一¶
雙夷犯秦輸清酒一鉶至始皇末漢初猶為蜀郡之地¶
武帝始分蜀地為益州以此也為涪縣屬廣漢郡即涪¶
水之所經焉晉孝武自梓潼故城徙梓潼郡置於此西¶
魏又於此置潼州取潼水為名郡國志云梓潼東接巴¶
蜀西南接廣漢西接隂平北接漢中梁武陵王蕭紀僣¶
號又于二郡置西潼二州隋文開皇五年改潼州為綿¶
<pb:KR2k0004_WYG_083-2a>¶
州以綿水為稱煬帝廢州為金山郡以金山為號唐武¶
德元年復為綿州領巴西昌隆涪城魏城金城萬安神¶
泉七縣三年分置顯武隴安文義鹽泉四縣七年省金¶
山縣貞觀元年又省文義縣此州為成都東北之衝要¶
¶
　　元領縣九　今八¶
¶
　　巴西　彰明　魏城　羅江　龍安　神泉　西昌¶
鹽亭¶
¶
　　一縣割出　涪城入梓州¶
¶
<pb:KR2k0004_WYG_083-2b>¶
　　州境¶
¶
　　東西二百三十里　南北一百七十五里¶
¶
　　四至八到¶
¶
　　東北至東京三千三百七十四里　東北至西京二¶
千九百五十四里　東北至長安一千七百三十四¶
里　東至梓州一百三十里　東至劍州二百里¶
西至茂州取松嶺關路三百七十里　北至龍州二¶
百五十里　東南至梓州二百五十里　西南至漢¶
<pb:KR2k0004_WYG_083-3a>¶
州一百三十里　西北至龍州一百三十里　東北¶
至劍州二百八十里¶
¶
　　戸¶
¶
　　唐開元戸六萬五十皇朝户主二萬八千四百三¶
十六客九千二百八十¶
¶
　　風俗¶
¶
　　大同梓州又郡國志云賓人勁勇銳而善舞故古有¶
巴渝舞¶
¶
<pb:KR2k0004_WYG_083-3b>¶
　　人物¶
¶
　　張壽字伯僖廣漢涪州人為五官功曹　王晏字叔¶
博廣漢涪人　李膺涪城人撰益記三卷¶
¶
　　土産¶
¶
　　小綾　交梭紗　綿　緋紅　蜀淡　百桔　紫參¶
逰蜀記云左綿緋紅三川所尚綿州左綿郡有水所¶
染緋紅此水濯之後益鮮故人之所重¶
¶
　　巴西縣舊二十五鄉今二十一鄉本漢涪縣屬廣漢郡¶
<pb:KR2k0004_WYG_083-4a>¶
華陽國志後漢元初二年廣漢郡自繩鄉移治涪縣後¶
治雒縣劉備據蜀立梓潼郡以縣屬焉隋改為巴西縣¶
　富樂山周地圖記云此山甚高廣為衆山之秀登之¶
望見州内　盤龍山形如盤龍故名　靈山郡國志云¶
昔有神女扵此擣衣因名擣衣山山南絶岩有方石明¶
瑩謂之神女擣練砧　猿門山益州記云猿門山在涪¶
縣之北二十五里上多猿其山二峯堅如門故曰猿山¶
　金山益州記云金山在涪縣東五十步東臨潤水光¶
<pb:KR2k0004_WYG_083-4b>¶
照映川又李膺蜀記云金山長七八里每夏淹雨有崩¶
處即金粟散出　五婦山西蜀王使五丁力士迎秦五¶
女還到梓潼見一大蛇入穴五丁乃引之力極山崩壓¶
殺五丁及秦五女迄今謂之五婦山連亘入梓州界¶
孱山水華陽國志云涪縣有孱山水其源有金銀礦民¶
得採之又郡國志云漢有金山縣縣東二里有一水瀨¶
有金碎珠隨波東注傍水居人採以為業即此水　石¶
新婦在劍閣上蜀記云昔有人逺征妻送至此大泣不¶
<pb:KR2k0004_WYG_083-5a>¶
忍歸因化為石至今郡人祠之　白馬祠郡國志云昔¶
漢高帝乗白馬過此遂有祀　蔣琬墓在州西七里琬¶
為益州刺史安陽亭侯　大劍鎮鎮在劍閣口一人荷¶
㦸萬夫莫向魏時蜀將姜維拒鍾㑹於此¶
¶
　　彰明縣北七十里依舊二十鄉本漢涪縣地西魏昌隆¶
縣地初在清亷鄉大同四年移于讓水魏移于孟津里¶
唐先天元年避廟諱改為昌明縣天寳中江水吹建中¶
元年移於舊縣即今治也今改為彰明　靈臺山在縣¶
<pb:KR2k0004_WYG_083-5b>¶
北一名天柱山高四百丈即漢張道陵昇僊之所又郡¶
國志云臺山天柱崖下有一桃樹高五丈外皮似桃内¶
心似松道陵與王長趙昇試法於此四百餘年桃迄今¶
未朽小碑記之　豆□山九州記云高五百丈上有北¶
神池并祠廟　蕨山郡國志云上山有鍾乳穴十九又¶
西岸有自然石塞其下流水上有一懸石似磬擊之有¶
聲可聽　亷水讓水一名長江水東北自龍州油江入¶
按宋書云范百年梓潼水中明帝因問卿鄉土有貪泉¶
<pb:KR2k0004_WYG_083-6a>¶
否百年曰臣居梁益之地有亷水讓水不聞有貪泉帝¶
嘉之即拜蜀郡太守一云此水飲之使人亷讓故以名¶
之　孟津山自十八隴山向縣東南一里　石磐山自¶
戴天山向西連接長三十里李膺記云西有石室口方¶
一丈三尺下有流泉味甘内有懸磬聲聞數里四面石¶
床高一丈　涪水自龍州江油縣界南入去縣一里¶
李膺墓在州西南四十里膺涪城人為益州大中正撰¶
益州記三卷　李白碑在寧梵寺門下梓州刺史鮮于¶
<pb:KR2k0004_WYG_083-6b>¶
郡文¶
¶
　　魏城縣東北六十五里依舊一十鄉本漢洛縣地西魏¶
於洛縣立潼州故析涪之北部立為城縣李膺記西溪¶
東五十里有東西井井西為涪縣地界井東為梓潼界¶
隋大業中自塩泉井後魏城縣於此　白陶山自建州¶
隂平縣界入　甚岡按郡國志云魏城縣有甚岡東枕¶
水每夏洪水朝觸金粟散出　石新婦山已解在上連¶
亘劍關¶
¶
<pb:KR2k0004_WYG_083-7a>¶
　　羅江縣西南八十七里舊二十二鄉今十鄉本涪縣地¶
晋于梓潼水尾萬安故城置萬安縣晉末亂移就孱亭¶
今縣是也梁置萬安郡隋開皇二年廢郡為縣唐天寳¶
元年改為羅江縣按酈善長注水經云潺水石下有泉¶
曰潺水今縣北三里有孱亭廟有碑磨滅孱亭之字存¶
　龍池山在縣西南有山有池池上有伏石如龍蟠¶
羅□山在縣西南十里故老相傳云羅公逺曽隱于此¶
山有洞號真人宫　天台山在縣南山似吳之天台析¶
<pb:KR2k0004_WYG_083-7b>¶
脚之水出焉　白馬關在縣西南十里與鹿頭關相對¶
　萬安故城後魏恭帝元帝又於此置萬安郡隋罷郡¶
復徙萬安縣於此¶
¶
　　神泉縣西南八十四里舊八鄉本涪縣治晉太元中置¶
西充國縣梁武陵王改為平州縣後魏恭帝移於今所¶
隋開皇六年改為神泉縣縣西有泉飲之疾愈因為名¶
　神泉按郡國志云縣三十里有泉十四穴甘香異常¶
痼疾飲之即差故曰神泉今有祠　龍子山自漢州綿¶
<pb:KR2k0004_WYG_083-8a>¶
竹縣東入縣地界¶
¶
　　隴安縣西北九十四里依舊一十鄉本漢涪縣地後周¶
為金山縣唐武德元年改為龍安縣因界内龍安山為¶
名　松關嶺在縣西北一百七十里又有松嶺山山上¶
雖出茶不可食故毛文錫茶譜云綿州龍安縣生松嶺¶
關者與荆州同其西昌昌明神衆等縣連西山生者並¶
佳獨嶺上者不堪採擷　巴西山自彰明縣界來縣北¶
一十里舊名曰崖山天寳中初改為巴西山　附子山¶
<pb:KR2k0004_WYG_083-8b>¶
自松嶺關山東連接去縣四十里山出附子又有附子¶
水出焉　猿門自縣北特起去縣二十里出多猿兒嶮¶
固如門舊有猿門戍¶
¶
　　鹽泉縣東八十五里依舊五鄉漢洛縣地後魏於此置¶
魏城縣唐武德二年分魏城置塩泉縣以地有塩井民¶
得採漉為四方價售之地蜀都賦云家有塩泉之井取¶
此為名　五層山自梓州涪城縣邑山北入縣界西四¶
十里山有五層　梓潼水自梓潼縣界東流入¶
¶
<pb:KR2k0004_WYG_083-9a>¶
　　西昌縣西五十六里依舊八鄉舊名益昌縣隋開皇三¶
年廢入金山縣卽今龍安是也唐永淳元年復置以利¶
州有益昌縣在州西改爲西昌縣　西昌山在縣北特¶
起舊名馬鞍天寶六年敕爲西昌山　季城一名鬼城¶
在縣南三里臨泉括地志云城西十里地名木棚有益¶
昌縣爲此也未詳其由¶
¶
¶
<pb:KR2k0004_WYG_083-9b>¶
¶
¶
¶
¶
¶
¶
¶
¶
　　太平寰宇記卷八十三¶
¶
