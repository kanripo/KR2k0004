# -*- mode: mandoku-view -*-
#+TITLE: 太平寰宇記
#+DATE: 2019-03-29 20:51:37.163463
#+PROPERTY: ID KR2k0004
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 188
<pb:KR2k0004_WYG_188-1a>¶
　　欽定四庫全書¶
¶
　　太平寰宇記卷一百八十八¶
¶
　　宋　樂史　撰¶
¶
　　四夷十七¶
¶
　　西戎九¶
¶
　　湟中月氐¶
¶
　　湟中月氐其胡先大月氐之别也舊在張掖酒泉地月¶
氐王爲匈奴冒頓所殺餘種分散西踰葱嶺其羸弱者¶
<pb:KR2k0004_WYG_188-1b>¶
南入山依諸羌居及漢將霍去病居匈奴取西河地開¶
湟中(註)今西平郡也○於是月氐來降與漢人錯居雖¶
依附縣官而首施兩端(註)首施猶言首鼠○其泛漢兵¶
戰鬭隨勢強弱被服飲食言語略與羌同亦以父名母¶
姓爲種有七勝兵合九十餘人分在湟中及另居又數¶
百尸在張掖號白義從胡後漢靈帝中平初與北宫伯¶
玉等反殺護羌校尉冷徵金城太守陳意遂寇亂隴右¶
范曄論曰羌戎之患自三代尚矣漢世方之匈奴頗爲¶
<pb:KR2k0004_WYG_188-2a>¶
衰寡而中興以後邊難大漸朝規失緩御之和戎師蹇¶
然諾之信故永平初羣種蜂起遂解仇嫌結盟詛陸梁¶
三輔建號稱制東侵趙魏之郊南入漢蜀之鄙塞湟中¶
斷隴道燒陵園剽城市傷敗種夷羽書日聞拜凉之士¶
持衝殘斃自西戎作逆未有陵斥上國若斯其熾者也¶
和喜以女君親政威不外接朝議憚兵力之損或懼疽¶
食浸淫莫知所限謀夫迴遑猛士疑慮逐徙西河西郡¶
之人雜寓闗右之縣發屋伐樹塞其戀土之心燔破貲¶
<pb:KR2k0004_WYG_188-2b>¶
種以防顧還之思於是諸將鄧隲任尚馬賢皇甫規張¶
奐之徒爭設雄規更奉征討馳騁東西奔救首尾徭動¶
數州之境日耗千金之資至于假人增賦借奉侯王引¶
金錢綵縑之珍徵糧粟鹽鐵之積所以賂遺購賞轉輸¶
勞來之費前後數十巨萬或梟尅酋健摧破附落降俘¶
載路牛羊滿山軍書未奏其利害而離叛之狀難言矣¶
(註)奏猶上也○故得不酬失功不半勞官人屈竭烈士¶
僨喪段頴受事專掌軍任蒙沒冰雪經履千折之道始¶
<pb:KR2k0004_WYG_188-3a>¶
殄西種卒定東寇若乃陷擊之所殱傷追走之所崩籍¶
其能穿竄草石自脫於蜂鐵者百不一二而張奐盛稱¶
羌戎一氣所生不宜誅盡流汗滿野傷和致妖是何言¶
之迂乎羌雖外患實深内疾若攻之不根是養疴於心¶
腹也(註)根謂盡其根本也○惜哉寇畧定而漢祚亦衰¶
嗚呼先王疆理九土判别畿荒知羌戎殊性難以道御¶
故斥逺諸華薄其貢賦唯與亂要而已若二漢御戎之¶
方失其本何則先零侵境充國遷之内地(註)宣帝時後¶
<pb:KR2k0004_WYG_188-3b>¶
將軍趙充國擊先零還于今城郡置屬國以處降羌○¶
當煎作寇馬援縱之三輔貪其暫安之勢信其馴服之¶
情計日月之權宜忘經世之逺畧豈夫識微者之爲乎¶
¶
　　土俗¶
¶
　　其俗被服飲食言語畧與羌同¶
¶
　　氐¶
¶
　　氐西戎之别種在冉䮾東北廣漢之西君長數十白馬¶
最大漢武帝元鼎六年闢分廣漢西郡合爲武都督排¶
<pb:KR2k0004_WYG_188-4a>¶
其種人分竄山谷或在上禄或在汧隴左右其種非一¶
或號青氐或號白氐或稱蚺氐此蓋中國人即其服色¶
而名之其後或叛或服固無常居¶
¶
　　吐谷渾¶
¶
　　吐谷渾即遼東鮮卑也西晉時酋帥徒河渉歸有二子¶
長曰吐谷渾少曰若洛瘣渉歸死瘣代統部落别募慕¶
容氏渾庻長瘣正嫡父在時分七百戸與渾渾與瘣二¶
部俱牧馬馬鬭相傷瘣怒遣使謂渾曰先公處分與兄¶
<pb:KR2k0004_WYG_188-4b>¶
弟易部牧馬何不相逺而令馬鬭渾曰馬是畜生食草¶
飲水春氣𤼵馬所以致鬭鬭起於馬而怒及人耶乖别¶
甚易今當去汝於萬里之外矣於是擁馬西行乃西附¶
隂山(註)今朔方之地(○)屬永嘉之亂始度隴而西止於¶
抱罕其後子孫據有甘松之南洮水之西南極於白蘭¶
在益州西北(註)甘松山在今交州郡境今臨洮和政郡¶
之南及合州郡之郡地也○至其孫葉延以禮云孫子¶
得以王父字爲氏吾祖始自昌黎光宅於此今以吐谷¶
<pb:KR2k0004_WYG_188-5a>¶
渾爲氏尊祖之義自吐谷渾至孫葉延曾孫視羆皆有¶
才畧知今古司馬博士皆用儒生至其子阿豺自稱驃¶
騎將軍沙州刺史阿豺兼羌并氐號爲強國遣使詣宋¶
朝貢阿豺死弟慕璝遣兵繁乞伏茙蔓茙蔓東奔隴右¶
慕璝據有其地其時赫連定于長安爲後魏主所敗擁¶
戸口十萬餘西次罕幵慕璝大敗之后弟慕延立太武¶
帝遣兵擊延大破之慕延率部落西奔白蘭攻破于闐¶
國南依𦋺賔七年乃還舊土慕延死阿豺兄樹落於子¶
<pb:KR2k0004_WYG_188-5b>¶
拾寅立始邑於伏羅川至𤣥孫夸吕立爲可汗理伏侯¶
城在青海西十五里有地方數千里其西北諸蕃部謂¶
之阿貲虜其南界龍涸城去城都千餘里大戍有四一¶
在青水一在赤水一在澆河一在吐屈真川皆子弟所¶
理其王理慕賀川西有黄沙南北百二十里東西七十¶
里不生草木雖有城郭不居而隨逐水草官有王公僕¶
射尚書及郎中將軍之號其主權髻眊珠以皂爲其妻¶
衣織成裙被錦大袍辮髪於後首戴金花丈夫衣服畧¶
<pb:KR2k0004_WYG_188-6a>¶
同於華夏多以羃䍦爲冠亦以繒爲帽婦人皆貫珠貝¶
束髪以多爲貴兵器有弓刀甲□國無常賦頒則稅富¶
室商人以充用焉父兄亡妻後母及嫂等其俗皆如此¶
死者亦皆埋殯其服制𦵏訖則除之性貪婪忍於殺害¶
後周明帝武成初夸吕寇凉州詔州賀蘭祥率兵討破¶
之又攻拔其洮陽泥和二城置洮州(註)今臨洮郡也○¶
武帝天和初其龍涸王莫昌率衆降以其地為胡¶
州(註)今同昌郡也○二年復遣使來獻建德五年其國¶
<pb:KR2k0004_WYG_188-6b>¶
大亂髙祖詔皇太子征之軍渡青海至伏侯城夸吕遁¶
走虜其餘衆而還隋開皇中夸吕侵泓州(註)今在安化¶
郡馬領縣界○遣上柱國元諧擊之悉發國中兵自蔓¶
頭至樹敦甲騎不絶諧頻擊破之夸吕率其親兵逺遁¶
其名王十三人各率部落而降夸吕在位且百年死以¶
後還以慕容爲姓其子伏允立煬帝初伏允遣子順朝¶
來帝令鐵勒襲大敗之伏允東走保西平(註)今西平郡¶
也○帝復令觀王雄出澆河以掩之大破其衆伏允遁¶
<pb:KR2k0004_WYG_188-7a>¶
逃部落來降十餘萬口伏允懼南遁于山谷間其故地¶
皆空自西平臨羌城以西且末以東祁連以南雪山以¶
北東西四千里南北二千里皆爲隋有置郡縣鎮戍𤼵¶
天下輕罪徙居之(註)其地在今西平郡之西張掖酒泉¶
郡之北隋氏置西海末河原郡也○于是留順不之遣¶
無以自資率其徒數千騎客黨項于隋大業末天下亂¶
伏允及順復其故地唐貞觀中李靖侯君集破滅之伏¶
允逺遁爲左右所殺其子大寧王順歸降於是重建其¶
<pb:KR2k0004_WYG_188-7b>¶
國封順爲平西王郡仍加趉胡吕烏甘豆可汗之號旋¶
又爲其下所殺十年立順子諾曷鉢爲河源郡王主其¶
國自稱衰弱而吐蕃強盛髙宗時爲其破滅諸曷鉢以¶
餘衆復來降中間叛去於靈州之境置安樂州於諾曷¶
鉢爲刺史其故地並沒于吐蕃後又封渠帥慕容宣超¶
爲青海王武太后朝郭元振上安置降吐谷渾狀曰部¶
落或擬移就秦隴或欲移近豐靈(註)秦今天水郡隴今¶
汧陽郡豐今九原郡靈今靈武郡○貴今漸去邊隅使¶
<pb:KR2k0004_WYG_188-8a>¶
居内地用爲防閑之要冀免背叛之虞臣以爲並是偏¶
見之一端未爲長久之深策若近秦隴則與監牧雜如¶
在豐靈復與黙啜甫邇必以慮其翻復須有遷移縱至¶
中土安可易其本性至如躭邇乙句貴往年王孝傑奏¶
請自河源軍徙居靈州用爲愜便及其逃判之日穿監¶
收掠馬郡所在傷夷大損州縣是則遷居中土無益之¶
明驗矣往者素知貴雖背聖化只從當所居地叛走於¶
我中國無所損傷但是失小許吐谷渾耳豈以句貴之¶
<pb:KR2k0004_WYG_188-8b>¶
爲害同日而語哉今吐谷渾之降者非驅畧而來皆是¶
渴慕聖化衝鋒&KR0723;刃去蕃而至者也臣謂宜當循其情¶
以爲制勿輕擾之使其情地稍安則繫戀心亦日厚當¶
凉州降者(註)今武威郡○則宜於凉州降者左側安置¶
之當甘州(註)今張掖郡○肅州降者(註)今酒泉郡○則¶
宜於甘肅州左側安置之當𤓰(註)今晉昌郡○𤓰沙降者¶
則宜於𤓰沙左側安置之但吐谷渾所降之處皆是舊¶
居之地斯輩既投此地實有戀本之情若因其所投而¶
<pb:KR2k0004_WYG_188-9a>¶
便居之其情易安因數州而磔裂之則其勢自分順其¶
情分其勢而不擾以人可爲善奪諸蕃之權矣何必要¶
纂聚一處如一國使情通意合如一家脫有異志則一¶
時盡去傷害州縣爲害患慮深何如分置諸州使每州¶
皆得吐谷渾所使若欲有他懷必不能逺相連結總去¶
臣愚輒以爲勝策如允臣此見其所置之處仍請簡取¶
當處強明官人于當處鎮遏之則小小爲非亦未杜絶¶
兼每使達蕃情識利害者共宣超兄弟一人歲往巡撫¶
<pb:KR2k0004_WYG_188-9b>¶
以撫護之無使侵削其生業日就樂戀自亦深矣如此¶
臣實以爲覊縻外國之良策設使後有去就不過邊州¶
失小許吐谷渾終無傷于中國今此輩心悠揚而無定¶
主未知所安必在早安定置之計無令驚擾速生邊患¶
至垂拱四年諾曷鉢卒其子宣超嗣立聖厯三年授宣¶
超左豹韜員外大將軍仍襲父烏地也抜勒豆可汗宣¶
超卒子曦皓立曦皓卒子兆嗣及吐蕃陷我安樂州其¶
部衆又東徙散在朔方河東之境今俗多謂之退渾蓋¶
<pb:KR2k0004_WYG_188-10a>¶
語急而然貞元十四年十二月以朔方節度副使執金¶
吾魏大將軍同正慕容復爲襲長樂州都督青海國王¶
烏地也拔勒豆可汗未幾卒其封襲遂絶吐谷渾自晉¶
永嘉之末始西渡洮水建國於羣羌之故地至龍朔三¶
年爲吐蕃所滅凡三百五十年¶
¶
　　四至¶
¶
　　在甘松之南洮水之西南極於白蘭當益之西北¶
¶
　　土俗物産¶
¶
<pb:KR2k0004_WYG_188-10b>¶
　　其地四時恒有冰雪惟六七月雨雹甚盛若天晴則¶
風飄沙礫有麥無穀其青海週圍千餘里海中有小¶
山焉每冬水合後以良牝馬置此山至來冬收之馬¶
有孕所生得駒號爲龍種吐谷渾常得波斯草馬放¶
入海因生驄駒能日行千里故時盛稱青海驄馬¶
扞泥城一名東故亦名樓蘭都在國西二千八百里¶
故鄯喜國都也魏書西域傳曰真君三年鄯善王北¶
龍率國人之半奔且末後役屬鄯善按其後爲吐谷¶
<pb:KR2k0004_WYG_188-11a>¶
渾所并　扞零城小宛國王治西北至都護治所二¶
千五百五十八里東與婼羌接土十三州志小宛并¶
於鄯善是　龍夷城漢西海郡治石國西北三百里¶
故契翰部所治段國所治沙州記云西𢎞城東有西¶
強城因山爲名可容四百餘人　曼頭城在國西南¶
二百里按後魏真君六年遣髙凉王郡討吐谷渾軍¶
至曼頭城即此邑在國西南五百里隋河源郡所治¶
也國南又有新律國又有長源城　已上城見梁載¶
<pb:KR2k0004_WYG_188-11b>¶
言十道志　西傾山在金城西南大河所經其下一¶
名西強山一名強臺山在積石山東　皆舊吐谷渾¶
界山川之名¶
¶
　　乙佛敵¶
¶
　　乙佛敵後魏聞焉在吐谷渾北國有屈海周迴千餘里¶
衆有萬落風俗與吐谷渾同然不識五穀惟食無與蘇¶
子蘇子狀若中國茍把子或赤或黒西有契翰一部風¶
俗亦同土特多狼¶
¶
<pb:KR2k0004_WYG_188-12a>¶
　　巖昌國¶
¶
　　巖昌國羌後魏時興焉亦三苗後與先零燒當罕幵諸¶
部姓别自立酋帥皆有地分不相統攝巖昌即其一也¶
梁懃者代爲酋帥得羌豪心乃自稱王其界自仇池以¶
西東西千里席水以南南北八百里(註)仇池在上同谷¶
郡上禄席水今天水郡上封縣也○地多山阜部衆一¶
萬餘落勒孫彌忽始遣使于魏大帝(闕)¶
¶
　　武拜爲巖昌王十葉孫彌秦皆受南北兩朝封爵宋齊¶
<pb:KR2k0004_WYG_188-12b>¶
梁及魏並皆覊縻之後見兩魏分隔永熙末種人企定¶
乃引吐谷渾寇金城(註)今郡也○後企定弟彌定寇石¶
門戍周武帝天和初詔大將軍𢎞討平之以其地爲巖¶
州(註)今懷道郡¶
¶
　　土俗物産¶
¶
　　俗皆土著居棟宇居織氂牛尾及羖羊毛覆之無法¶
令又無徭賦惟征伐之時乃相屯衆不然則各事生¶
業不相徃來皆衣裘褐牧養㹈牛羊豕以供其食俗¶
<pb:KR2k0004_WYG_188-13a>¶
有烝報無文字但候草木榮落以記時歲三年一相¶
聚殺牛羊以祭天¶
¶
　　鄧至羌¶
¶
　　鄧至羌之别種也後魏時興焉有像舒治者世爲白水¶
酋因地名號自稱鄧至自舒治至十世孫舒彭附於後¶
魏文帝封甘松縣子鄧至王後數世魏西魏恭帝初其¶
主擔術因亂來奔周文帝遣兵還自後無聞¶
¶
　　四至¶
¶
<pb:KR2k0004_WYG_188-13b>¶
　　其地自亭街以東平武以西汝嶺以北巖昌以南(註)¶
今谷州之南茋州之北松翼扶三州之地是也○風¶
土習俗與巖昌同¶
¶
¶
¶
¶
¶
　　太平寰宇記卷一百八十八¶
¶
