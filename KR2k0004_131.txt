# -*- mode: mandoku-view -*-
#+TITLE: 太平寰宇記
#+DATE: 2019-03-29 20:51:38.455832
#+PROPERTY: ID KR2k0004
#+PROPERTY: BASEEDITION WYG
#+PROPERTY: WITNESS master    
#+PROPERTY: JUAN 131
<pb:KR2k0004_WYG_131-1a>¶
　　欽定四庫全書¶
¶
　　太平寰宇記卷一百三十一¶
¶
　　宋　樂史　撰¶
¶
　　淮南道九¶
¶
　　黄州¶
¶
　　黄州齊東郡今理黄岡縣春秋弦子奔黄即齊之與國¶
也又為魯附庸邾國之地今郡東南一百三十里臨江¶
與武昌相對有古邾城是也即史記謂昔顓頊之末孫¶
<pb:KR2k0004_WYG_131-1b>¶
有陸終者産六子第五子别為曺姓歴代不絶至武王¶
伐紂之后因封其裔子挟于邾為諸侯即此城也后為¶
黄國之境戰國時屬楚秦并天下置郡此即南郡之地¶
也漢為江夏郡西陵縣地三國時初屬魏至吳赤烏三¶
年使陸遜攻邾城常以三萬兵守之是此地晉為西陽¶
國宋為西陽郡齊乂分為齊安郡即齊大保六年於舊¶
城西南面别築小城置衡州領西安一郡陳武帝復廢¶
衡州後周又置之至隋開皇三年罷衡州以齊安郡為¶
<pb:KR2k0004_WYG_131-2a>¶
黄州煬帝初廢州又為永安郡唐武徳三年復為黄州¶
置總管府黄蘄亭南司四州黄州領黄岡木蘭蔴城黄¶
陂四縣其年省木蘭縣分黄岡置堡城縣分蔴城置陽¶
城縣仍于廢城置亭州于黄陂縣置南司州十年廢南¶
司州及亭州縣並屬黄州仍省堡城入黄岡貞觀元年¶
置都督府天寳元年改為齊安郡乾元元年復為黄州¶
中和五年移于舊邾城南與武昌對岸¶
¶
　　元領縣三¶
¶
<pb:KR2k0004_WYG_131-2b>¶
　　黄岡　蔴城　黄陂¶
¶
　　州境¶
¶
　　東西二百五十五里　南北三百三十五里¶
¶
　　四至八到¶
¶
　　東北至東京一千九百里　西北至西京一千七百¶
里　西北至長安舊路一千八百八十里取隋州路¶
一千九百里　東至蘄州一百五十二里　南至鄂¶
州武昌縣隔大江對岸　北至兖州七百里　東南¶
<pb:KR2k0004_WYG_131-3a>¶
至蘄州蘄水縣一百二十里　西南至鄂州一百五¶
十里　西北至安州五百五十里　東北至光州固¶
始縣五百七十七里¶
¶
　　户¶
¶
　　唐開元户一萬一千五百一十二皇朝户主七千三¶
百四十二客三千六百九十¶
¶
　　風俗¶
¶
　　與蘄州同¶
¶
<pb:KR2k0004_WYG_131-3b>¶
　　人物無¶
¶
　　土産¶
¶
　　連翹　松蘿　白紵布　貲布(見貢)¶
¶
　　黄岡縣舊十五鄉今十三鄉本漢西陵縣地屬江夏郡¶
齊曰南安縣地北齊置巴州后周又為弋州皆此邑隋¶
于此立郡理南唐中和五年隨移就大江邊　木蘭山¶
在縣西一百二十里舊廢縣取此山為名今有廟在木¶
蘭鄉　永安城即楚相黄歇所都隋改為黄州為永安¶
<pb:KR2k0004_WYG_131-4a>¶
郡取此為名今有永安鄉在縣西北約六十里　崢嶸¶
州即劉毅破桓𤣥于此州在大江中與此山相近　舊¶
州城在縣西北一百一十七里　舊州河在縣西北一¶
百一十二里水流至團風大江口　白沙闗在縣北一¶
百二十里¶
¶
　　蔴城縣東北一百七十里舊四鄉今六鄉本漢西陵縣¶
周大象元年置蔴城縣唐元和三年三月併入黄岡縣¶
后復置之山源出茶　木陵山山上有城在縣東南一¶
<pb:KR2k0004_WYG_131-4b>¶
十里　岐亭河在縣西北八十里唐武徳三年于縣置¶
亭州取此為名　三角山在縣西北一百里　龜鶴山¶
　甑山　白額龍潭皆在縣境¶
¶
　　黄陂縣西北一百八十四里舊八鄉今五鄉本漢西陵¶
縣北齊武帝置司南州後周置黄州大象元年開柘淮¶
于古黄州西四十里獨家村置黄陂縣屬齊安郡　武¶
湖在縣南二十里宋謝晦為檀道濟所攻敗走被武湖¶
戍主執送建鄴即此地是也　松湖郡國志云昔陂有¶
<pb:KR2k0004_WYG_131-5a>¶
喬松故謂之松湖　大闊闗在縣東南一百九十里鵶¶
翅山　魯友山　木蘭山皆在縣境¶
¶
　　漢陽軍¶
¶
　　漢陽軍一本故沔州也春秋時鄖國地左氏傳曰鄖人¶
軍于蒲騷杜預注云鄖國在江夏郡雲杜縣東南楚滅¶
之按鄖國今安州城是也戰國時屬楚秦并天下為郡¶
即南郡地在漢為安陸縣地後漢為江夏郡三國志云¶
魏初定荆州屯沔陽縣以為重鎮初使文聘為江夏太¶
<pb:KR2k0004_WYG_131-5b>¶
守繼屯沔口呉大帝累攻不尅在呉亦為重鎮使陸遜¶
屯之故輿地志云曽山臨江盤基數十里山下有城即¶
呉江夏太守所理之地晉立沔陽縣屬江夏郡故晉書¶
云永嘉六年王敦表陶侃為荆州刺史鎮沔州葢此至¶
宋齊梁因之後周于此置縣隋大業改為沔州葢以沔¶
水為名㝷又改為沔陽郡則通有今竟陵之境之地唐¶
武徳四年討平朱粲分沔陽郡置沔州天寳初改為郡¶
至太和二年四月鄂岳道節度使牛僧孺奏廢州以其¶
<pb:KR2k0004_WYG_131-6a>¶
地入鄂州四年又置復廢入鄂州周顯徳五年平淮南¶
與江南畫江為界江南以漢陽汊川二縣在大江之北¶
故先進納世宗以汊川𨽻安州以漢陽縣置漢陽軍仍¶
析漢陽縣地置漢川縣以屬焉¶
¶
　　領縣二¶
¶
　　漢陽　漢川¶
¶
　　軍境¶
¶
　　東西九十二里　南北二百四十里¶
¶
<pb:KR2k0004_WYG_131-6b>¶
　　四至八到¶
¶
　　北至東京九百八十里　西北至西京一千四百四¶
十里　西北至長安二千二百五十里　東北至鄂¶
州大江中流為界三里至鄂州七里　南至復州陸¶
路八百里水路七百里　西取銅家路至復州四百¶
六十里　東南至鄂州七里　南至安州一百八十¶
里　東北至黄州水路相兼二百二十里　北至黄¶
州二百三十五里　西南至復州水路一百里　東¶
<pb:KR2k0004_WYG_131-7a>¶
北至鄂州界七里¶
¶
　　户¶
¶
　　舊户𨽻鄂州皇朝管户主二千四百三十九客二千¶
二百八十¶
¶
　　風俗同鄂州¶
¶
　　土産¶
¶
　　貲布　茨仁　䕡茄　菱仁(以上物貢)¶
¶
　　漢陽縣舊六鄉今四鄉本漢安陸縣地屬江夏郡宋書¶
<pb:KR2k0004_WYG_131-7b>¶
州郡志云晉于臨江山置屯陽縣屬江夏郡隋開皇十七¶
年置漢津縣大業二年改漢津縣為漢陽縣在漢水¶
之南居嶂山之陽為名　却月城與魯城相對以其形¶
似却月故荆州記云河口北岸臨江水有却月城魏將¶
黄祖所守呉遣董襲之攻而擒之其城遂廢　魯山劉¶
澄之永初山川記云河口北岸臨江水有却月城沔陽¶
縣東有魯山山上有胡公祠荆州圖副云魯山城内有¶
晉征南將軍胡奮碑又有南平將軍董廣之碑為討魯¶
<pb:KR2k0004_WYG_131-8a>¶
刻石以記事　赤壁按荆州記云臨嶂山南峯謂之鳥¶
林峯亦謂之赤壁江又圖云鳥林為赤壁即呉志所謂¶
曹公臨荆州孫權遣周瑜程普為左右督領屬人與劉¶
備俱進遇于赤壁即其地也　漢水一名沔水西自汊¶
川縣流入劉澄之永初山川記云沔口古文以為滄浪¶
水即屈原遇漁父所云滄浪之水清是也按韓詩外傳¶
孔子聞孺子歌曰滄浪之水清兮可以濯我纓則知是¶
古歌非漁父所作葢諷之　沔水酈元注水經云沔水¶
<pb:KR2k0004_WYG_131-8b>¶
上承沔陽縣之大白湖東南流曰沔水　灄水酈元注¶
水經云江水又東合灄口水上承沔水流于安陽縣而¶
東經灄陽縣北東流注于江　刀環河以形灣曲象刀¶
環¶
¶
　　漢川縣北一百六十里六鄉析漢陽縣之地隨軍置¶
漢川縣在江之曲　故甑山城在縣東南四十五里¶
梁天監中置甑山縣周大象三年廢¶
¶
　　太平寰宇記卷一百三十一¶
¶
