# -*- mode: mandoku-view -*-
#+TITLE: 太平寰宇記
#+DATE: 2019-03-29 20:51:36.190373
#+PROPERTY: ID KR2k0004
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 39
<pb:KR2k0004_WYG_039-1a>¶
　　欽定四庫全書¶
¶
　　太平寰宇記卷三十九¶
¶
　　宋　樂史　撰¶
¶
　　關西道十五¶
¶
　　宥州　豐州　天徳軍廢¶
¶
　　宥州寧北郡理長澤縣即漢三封縣之地自後河曲靈¶
夏原等州有蕃故部落後周武帝乃六立胡州以統之¶
唐貞觀以後漸得其地至永徽中又置魯契依塞舍麗¶
<pb:KR2k0004_WYG_039-1b>¶
六州用華人為刺史以管之謂之六胡州開元九年莤¶
胡帥康待賓反朔方節度使王晙討戮之遂廢六州至¶
二十年以六州之殘人置宥州於夏州西南長澤縣之¶
地以寛為名及延恩懐徳歸仁三縣領諸降户天寳元¶
年改為寧朔𨛦至徳二年改為懐徳郡都督府乾元元¶
年復為宥州嘗寄理於經畧軍葢以地形居中可以總¶
綂蕃部北以接應天徳南援夏州寳應以後因循遂廢¶
由是昆夷屢擾黨項靡依蕃部之人撫懐莫及元和元¶
<pb:KR2k0004_WYG_039-2a>¶
年之二月復於經畧軍置宥州屬夏綏銀節度郭下置¶
延恩縣十五年移治長澤縣為吐蕃所破長慶四年夏¶
州節度李祐復置唐末離亂三縣俱廢後立於長澤縣¶
即今理¶
¶
　　今領縣一¶
¶
　　長澤¶
¶
　　舊領縣三俱廢¶
¶
　　州境¶
¶
<pb:KR2k0004_WYG_039-2b>¶
　　東西二百一十里　南北一百三十里¶
¶
　　四至八到¶
¶
　　東南至東京二千四百一十里　東南至西京一千¶
九百九十里　南至長安一千一百九十里　南至¶
桃子堡三十里為界　南至洪門鎮八十里為界¶
西至五原郡鹽地一百八十里為界　北至神堆澤¶
五十里為界以北屬夏州　南東至古長城六十里¶
屬夏州界　西南至盤堆八十里　西北至黄堆八¶
<pb:KR2k0004_WYG_039-3a>¶
十里為界以西北至故宥州一百二十里為界屬夏¶
州　東北至市澤四十里為界以東北夏州八十里¶
¶
　　户¶
¶
　　唐十道錄云開元無户　長慶中户七千五百九十¶
皇朝管漢户二百¶
¶
　　風俗¶
¶
　　同夏州¶
¶
　　人物無¶
¶
<pb:KR2k0004_WYG_039-3b>¶
　　土産¶
¶
　　青䀋　蘓　駝　馬¶
¶
　　廢延恩縣三鄊元和九年因立郡故建此邑額¶
¶
　　廢懐德縣五鄊¶
¶
　　廢歸仁縣五鄊已上二邑因元和中立郡析六胡州地¶
以置¶
¶
　　已上三縣唐末廢¶
¶
　　長澤縣二鄊三封之地漢地理志三封屬朔方𨛦後魏¶
<pb:KR2k0004_WYG_039-4a>¶
於此置長澤縣屬闡熈郡隋開皇中罷闡熈郡以縣屬¶
夏州元和十五年夏州節度使奏請立宥州於此邑仍¶
就便移𨽻宥州　三封故城漢縣廢城在今縣界　百¶
井戍在縣南八十里勃勃與秃髪熾檀戰處　胡洛鹽¶
池在縣北五十里周廽三十里漢有鹽官　石□泉在¶
邑界　六胡州按後周書云武帝曾立六胡州於靈夏¶
兩州界以按諸胡至隋又分魯契依等三州於馬嶺縣¶
界置厈州亦以處胡人至唐永徽以前七州之名猶存¶
<pb:KR2k0004_WYG_039-4b>¶
洎開元中胡帥康待賓據六胡州反後破之至元和三¶
年収復又置之尋又改置宥州復移於長澤縣矣¶
¶
　　豐州¶
¶
　　豐州九原郡今理九原縣禹貢雍州之域春秋戎狄之¶
地戰國屬趙秦并天下為上郡之北境漢屬五原郡地¶
漢五原故城在今勝州榆林縣是也後漢羌胡擾亂城¶
邑皆空永嘉之後屬赫連勃勃後魏平之至周保定三¶
年置永豐鎮隋開皇五年置豐州因舊鎮為名故賀¶
<pb:KR2k0004_WYG_039-5a>¶
葛真城是其地領九原永豐安化三縣大業七年罷州¶
以為五原郡義寧元年太守張遜以𨛦歸順武徳元年¶
罷郡復為豐州仍置總管府六年省因徙百姓於今慶¶
州白馬縣此地遂空貞觀四年突厥降附又於此分靈¶
州之境置豐州都督府不領縣惟領蕃户十一年廢地¶
入靈州二十三年又置豐州天寳元年改為九原郡乾¶
元元年復為豐州¶
¶
　　元領縣二¶
¶
<pb:KR2k0004_WYG_039-5b>¶
　　九原　永豐¶
¶
　　州境¶
¶
　　東西(闕)　　南北(闕)¶
¶
　　四至八到¶
¶
　　東南至東京二千八百一十里　東南至西京二千¶
三百九十里　南至長安一千八百里　東至安北¶
都䕶府三百五十里　西南至夏州七百五十里¶
西至黄河一百三十五里　西南至靈州九百里¶
<pb:KR2k0004_WYG_039-6a>¶
正北至黄河四十里　西北渡河至受降城八十里¶
　東北至黄河八十里¶
¶
　　户¶
¶
　　按章述十道録開元領户縣蕃户無定長慶蕃府共¶
一千七百三十九¶
¶
　　風俗¶
¶
　　地居磧鹵田疇每歲三易自漢魏以後多為胡𦍑所¶
侵人俗隨水草以畜牧廹近邊外唯以鞍馬騎射為¶
<pb:KR2k0004_WYG_039-6b>¶
事風聲氣俗自古而然¶
¶
　　土産¶
¶
　　獸多羱羊野馬　禽多石鷄鴨鳬　衣以駞毛褐布¶
食以白麵印鹽　草有遏邏殷　盧年　沙蓬¶
¶
　　茨箕　狠針　尤宜牧畜¶
¶
　　郎君城在九原　白登漢髙祖圍處　髙闕當在河之¶
西也按史記趙武靈王築長城自傍隂山下至髙闕今¶
在隂山之西漢書謂髙闕塞　西河漢書云武帝元朔¶
<pb:KR2k0004_WYG_039-7a>¶
二年衛青渡西河至髙闕破匈奴是也接此河自靈武¶
郡之西南便北流千餘里過九原郡乃東流時帝都在¶
秦故謂之西河即此處也其河自豐州東流千里在京¶
師直北漢書亦謂之北河乃西河也　稒陽漢書云竇¶
憲出鷄塵塞隲出稒陽塞遂至燕然山即此也　大同¶
川舊連時六大同鎮於北川按郡國志云大同鎮今九¶
原前鷄延城後難城是也　大磧絶塞　鷄鹿塞¶
故安北都䕶府今中受降城是有横塞軍朔方軍之號¶
<pb:KR2k0004_WYG_039-7b>¶
於此也¶
¶
　　燕然都䕶府領七州唐貞觀中置蘭臯等七州同𨽻焉¶
形勢西臨河北望隂山　拂雲堆解在下¶
¶
　　九原縣三鄊漢舊縣隋復置㝷廢至永徽四年又置縣¶
兼立郡於此¶
¶
　　永豐縣一百里二鄊本漢臨戎舊地后漢末廢周武保¶
定三年於此置永豐鎮隋開皇三年於鎮置永豐縣㝷¶
為蕃戎所䧟唐武徳六年得其地永徽元年復置¶
¶
<pb:KR2k0004_WYG_039-8a>¶
　　天徳軍¶
¶
　　天徳軍今置在中受降城搆置軍於永清柵本安北都¶
䕶唐貞觀二十一年在於西受降城東北四十里置燕¶
然都䕶以瀚海等六都督臯蘭等七州並𨽻焉龍朔二¶
年移於磧北回紇本部仍改名瀚海都䕶總章三年又¶
改安北都䕶㝷移於甘州東北一十八里隋故大同鎮¶
城垂拱元年置大同鎮城其都䕶移理刪丹縣西北九¶
十九里西安城景㡣二年又移理西受降城天寳八載¶
<pb:KR2k0004_WYG_039-8b>¶
張齊邱又於可敦置横塞軍十二載安思順奏廢横塞¶
軍請於大同川西築城置軍元宗賜名曰天安軍十四¶
載築城功畢移天安軍理焉乾元後改為天徳軍縁居¶
人校少遂西南移四里權居永清柵其城則隋大同城¶
之舊墟在牟𨚗山鉗耳嘴之北¶
¶
　　州境¶
¶
　　東西(闕)南北(闕)¶
¶
　　四至八到¶
¶
<pb:KR2k0004_WYG_039-9a>¶
　　東取寧逺鎮故落鹽池經夏州至長安一千八百里¶
　東南至中受降城二百里　東至牟𨚗山鉗耳嘴¶
三十里　西渡河至豐州一百六十里　西至黄河¶
五里　西至西受降城一百八十里　北至磧石三¶
百里　西北至横塞軍二百里¶
¶
　　東受降城¶
¶
　　東受降城本漢雲中𨛦地在榆林縣東北八里今屬¶
振武節度¶
¶
<pb:KR2k0004_WYG_039-9b>¶
　　四至八到¶
¶
　　南至長安一千八百六十二里　東南至洛京取單¶
于路二千一百二十里　東南至朔州四百里　西¶
南渡河至勝州八里　西至中受降城三百里　北¶
至磧口七百里¶
¶
　　中受降城¶
¶
　　中受降城本秦九原𨛦地在榆林漢元朔二年更名¶
五原唐開元十年又於此城置安北大都䕶府后又¶
<pb:KR2k0004_WYG_039-10a>¶
移徙事其天徳軍　敬北古城在中城北四十里鄭¶
䖍軍錄曰時人以張仁愿河外築三城自古未有敬¶
北城周一萬八百七十二歩城壕峻嶮亦古之堅守賈¶
躭古今述曰以地理求之前代九原郡城也¶
¶
　　四至八到¶
¶
　　東南至長安一千八百六十里　東南至洛京取單¶
于路二千一百二十里　東至東受降城三百里¶
西北至天徳軍二百里　南至靈州四百里　北至¶
<pb:KR2k0004_WYG_039-10b>¶
磧口五百里¶
¶
　　西受降城¶
¶
　　西受降城今天徳軍理於此城在豐州西八十里葢¶
漢臨河縣故里處唐開元初為河水所壞至開元十¶
年總管張說於古城東别置新城今城西南隅又為¶
河水所壊¶
¶
　　四至八到¶
¶
　　南至長安一千八百八十里　東至洛京取單于路¶
<pb:KR2k0004_WYG_039-11a>¶
二千五百里　正東㣲南至天徳一百八十里　東¶
南至渡河至豐州八十里　西南至定逺城七百里¶
　東北至磧口三百里　磧口西北至回鶻衙帳一¶
千五百里¶
¶
　　右按天徳軍與三受降城皆連貫不逺即唐龍神三¶
年張仁愿所置初突厥入㓂朔方軍總管沙吒忠義¶
為賊所敗詔仁愿代之先是朔方軍北與突厥以河¶
為界河北岸有拂雲堆神祠突厥將入㓂必先禱祀¶
<pb:KR2k0004_WYG_039-11b>¶
祈福牧馬料兵而後渡河突厥黙啜盡衆西撃突騎¶
施婆葛仁愿奏請乗虚奪取漠南之地於河北築此¶
三城號曰受降首尾相應絶其南㓂之路太子少保¶
唐林璟以為兩漢以來皆北守黄河今於㓂境築城¶
恐勞人廢力終為賊所有仁愿固請不已中宗竟從¶
之仁愿表留年滿鎮兵以助其功時咸陽兵二百餘¶
人逃歸仁愿擒獲盡斬之軍中股慄六旬而三城俱¶
就以拂雲祠為中城與東西兩城所去各四百餘里¶
<pb:KR2k0004_WYG_039-12a>¶
於牛頭朝𨚗山北置烽堠一千八百所自是突厥不¶
得度山放牧朔方無復㓂掠減鎮兵數萬人初三城¶
不置壅門及却敵戰具或問曰此乃邉城備禦之所¶
不為守備何也仁愿曰㓂若至此當併力出戰回顧¶
望城猶須斬之何用守備生其退恧之心其後常元¶
楷為總管始築壅門議者貶之¶
¶
¶
<pb:KR2k0004_WYG_039-12b>¶
¶
¶
¶
¶
¶
¶
¶
¶
　　太平寰宇記卷三十九¶
¶
