# -*- mode: mandoku-view -*-
#+TITLE: 太平寰宇記
#+DATE: 2019-03-29 20:51:36.793293
#+PROPERTY: ID KR2k0004
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 142
<pb:KR2k0004_WYG_142-1a>¶
　　欽定四庫全書¶
¶
　　太平寰宇記卷一百四十二¶
¶
　　宋　樂史　撰¶
¶
　　山南東道一¶
¶
　　鄧州¶
¶
　　鄧州南陽郡今理穰縣禹貢為豫州之域漢書地理志¶
潁川南陽本夏禹之國於周為申國平王母申后之家¶
也戰國時屬韓史記蘇秦説惠王曰韓西有宜陽東有¶
<pb:KR2k0004_WYG_142-1b>¶
宛穰即謂此也又漢志韓分晉得南陽郡是未分之前¶
為晉地尋復屬楚至秦昭襄王十五年取韓地置南陽¶
郡釋名云在中國之南而居陽地故曰南陽始皇置三¶
十六郡南陽即其一也漢志南陽郡領犫等三十六縣¶
理宛後漢光武帝起於南陽應白水真人之䜟在宋齊¶
亦因之後魏太和中置荆州領南陽等八郡居穰城置¶
兵以備齊隋開皇初州郡不改罷郡因以南陽為縣號¶
而廢宛名焉當時尚𨽻荆州七年梁祚既絶荆州之稱¶
<pb:KR2k0004_WYG_142-2a>¶
復為江陵改為鄧州以漢之鄧縣為州名至大業¶
初分州為南陽清陽二郡地唐武徳二年又改為¶
鄧州州領穰冠軍深陽三縣三年又立順陽縣州置¶
總管管鄧浙酈宛溝新引等七州四年廢總管𨽻山南¶
行臺廢新州以新野縣來屬又置平晉縣六年省順陽¶
入冠軍省平晉入穰縣八年廢宛州以南陽來屬廢酈¶
州以新城來屬貞觀元年省冠軍入新城天寳元年改¶
為南陽郡乾元元年復為鄧州後梁開平三年為宣化¶
<pb:KR2k0004_WYG_142-2b>¶
軍節度後唐同光初年改為威勝軍周廣順二年改為¶
武勝軍皇朝因之¶
¶
　　元領縣九　今五¶
¶
　　浙川　順陽　穰縣　南陽　内鄉¶
¶
　　四縣廢¶
¶
　　新野(舊廢入穰縣)　菊潭　向城(已上二縣併入上¶
縣)　臨瀬(入於穰縣)¶
¶
　　州境¶
¶
<pb:KR2k0004_WYG_142-3a>¶
　　東西二百六十里　南北二百九十里¶
¶
　　四至八到¶
¶
　　東北至東京八百一十五里　西北至長安九百二¶
十五里　東至唐州三百二十三里　南至襄州一¶
百八十五里　西至商州六百四十八里　北至汝¶
州四百九十四里　東南至唐州四百一十二里¶
西南至襄州一百九十六里　西南至均州二百四¶
十五里　西北至虢州七百三十四里　東北至汝¶
<pb:KR2k0004_WYG_142-3b>¶
州四百七十五里¶
¶
　　户¶
¶
　　唐開元户四萬三千五十皇朝户主六千一十客一¶
萬四千三百六十六¶
¶
　　風俗¶
¶
　　史記云秦滅韓徙天下不軌之人于南陽故其俗夸¶
奢尚氣力好商賈漁獵藏匿難制宛西通武關東受¶
淮海一都㑹也¶
¶
<pb:KR2k0004_WYG_142-4a>¶
　　姓氏¶
¶
　　南陽郡十一姓　　張　　樂　　趙　　井¶
何　　白　　韓　　鄧　　姬　　周　　滕¶
¶
　　人物¶
¶
　　百里奚宛人仕虞去虞為秦穆公所用霸西戎　范¶
蠡楚宛三户人越王以為大夫勾踐霸乃辭去乗扁¶
舟出三江入五湖勾踐鑄金像於坐側　鄧禹南陽¶
新野人為大司馬封高宻侯　吳漢宛人為大司馬¶
<pb:KR2k0004_WYG_142-4b>¶
忠侯伐公孫述八戰八克　張堪南陽人　宋均南¶
陽安衆人時九江虎暴均為太守務退姦貪思進忠¶
善其虎自去　張衡南陽西鄂人今鄧州向城縣¶
有平子墓　左雄為尚書令　何晏南陽人也　黄¶
忠　陳震　吕義皆南陽人　曹景宗新野人讀史¶
至司馬穰苴樂毅傳撫卷歎曰大丈夫當如是為梁¶
右衞將軍　庾肩吾字慎之南陽新野人仕梁為度¶
支尚書賊宋子仙破㑹稽購得肩吾欲殺之乃曰吾¶
<pb:KR2k0004_WYG_142-5a>¶
聞汝能作詩今可即作若能將貸汝命肩吾操筆便¶
成辭藻甚美子仙乃釋之詩曰髪與年俱老愁將罪¶
共深聊持轉風燭慙照廣陵琴卒贈散騎常侍子庾¶
信字子山與徐孺子陵文並稱綺艶世號徐庾　唐¶
岑文本孫義南陽人¶
¶
　　土産¶
¶
　　絲布貢　絹　蔓荆子　欵冬花　進白菊花其花¶
在騎立山有人户看守¶
¶
<pb:KR2k0004_WYG_142-5b>¶
　　穰縣舊九鄉今六鄉本漢舊縣亦為湼陽縣穰即戰國¶
時楚之别名邑後屬韓秦攻韓取之封相國魏冉為穰¶
侯漢縣屬南陽郡晉屬義陽郡　靈龜郭仙産雍州記¶
云石橋水汙而為池出靈龜色如金縷　五壟山周地¶
圖記云南陽郡西山有五堆連延相接故號五壟山¶
三户左氏傳云晉士蔑執蠻子界楚師于三戸即此郡¶
地　湍水荆南圖副云作專南雍記云縣北七里有湍¶
水六門堨白水濁水棘水是也　湼陽城漢為縣廢城¶
<pb:KR2k0004_WYG_142-6a>¶
尚存在湼水之陽　潏水郡國志云潏水出南陽穰縣¶
　九井汲一井即九井皆動　鉗盧陂周地圖云召信¶
臣所鑿溉田三萬頃　六門堰在縣西三里擁湍水亦¶
召信臣所作也信臣漢人為太守　朝陽故城漢為縣¶
城在今縣東南俗謂之朝濕城　順陽故城漢縣廢城¶
在今縣西北　馬圈鎮在縣北後魏立為鎮即漢之湼¶
陽縣地後魏嘗以兵戎拒齊齊大將陳顯達攻圍四十¶
餘日不下而退即此城　三公城即鄧禹從光武有功¶
<pb:KR2k0004_WYG_142-6b>¶
後歸故鄉里人遥餞于此禹為太尉故城因名之　鄧¶
晨宅晨郡人宅有大樹晨毎依廕於其下　范蠡祠祠¶
即蠡之故宅地也蠡死之後三戸迄今祀之今祠甚嚴¶
　三女樓北齊蜀郡太守鄂王子雅薨塟于縣無男有¶
三女各用錢五百萬共造雙樓于墓側工跡精妙石色¶
可鑒故後人謂之三女樓　石洞庭按隋圖經云順陽¶
縣有石洞庭口濶二尺高九尺西北窮之莫極潜連上黨¶
抱犢山　朱砂里在縣西七里¶
¶
<pb:KR2k0004_WYG_142-7a>¶
　　南陽縣西北一百二十里舊七鄉今三鄉本周之申國¶
也漢置宛縣屬南陽郡唐聖厯元年五月改為武臺神¶
龍初復舊　北華山淯水後漢淯陽縣廢城在今縣南¶
淯水之陽尚存　梅溪南雍州記云南陽縣西北七里¶
有梅溪源發紫山南經百里奚故宅　小長安城在縣¶
三十七里淯水之東謝承後漢書云漢兵甄阜梁賜戰于¶
小長安漢兵敗退保棘陽城周迴一里二百步　杜衍¶
故城漢縣廢城在今縣西南一十三里　劉文龍宅在¶
<pb:KR2k0004_WYG_142-7b>¶
縣西四十里　五羖大夫百里奚墓在縣西南七里有¶
石碣存墓前有七星石　漢光武墓廟皇朝建隆四年¶
勅立廟祭祀　廢臨瀨縣在州西北八十五里本漢冠¶
軍縣地後魏太和二十二年孝文割冠軍北境置新城¶
縣屬南陽郡唐天寳元年改為臨湍縣漢乾祐元年改¶
為臨瀬縣避廟諱今廢入穰縣　翼望中山經云湍水¶
出焉　大湖山南郡賦云天封大湖列仙之陬　白石¶
山盛宏之荆州記云武延城北有白石山山悉白自逺¶
<pb:KR2k0004_WYG_142-8a>¶
望之若層氷積雪耀乗雲日　丁城隋圖經云宋元嘉¶
中掠得武陽人萬户遂于新城築丁城安置丁城一名¶
新城　清水隋圖經云清水經獨山史定伯碑云𤓰里¶
津即清水上三梁謂之𤓰里　冠軍城在縣西四十五¶
里　漢縣漢大將軍霍去病所封之域　張澹冢隋圖¶
經云魏征南軍司張澹冡有碑刻其背文曰白楸之棺¶
易朽之裳銅鉄不入凡器不藏嗟爾後人幸勿我傷至¶
宋元嘉中有盜開其冡獲金銀器甚多垂簾皆金釘飾¶
<pb:KR2k0004_WYG_142-8b>¶
之　廢菊潭縣西北一百五十里元五鄉本漢中鄉縣¶
地唐開元二十四年割内鄉之北界以置因菊潭水以¶
名縣周顯德五年併入臨瀬縣　菊水源出縣東石澗¶
山一名菊潭水水出石馬峯峯如馬焉其水重于諸水¶
按盛宏之荆州記云源旁悉生芳菊被洭浸淡澗流滋¶
液其水極甘馨谷中有三十餘家不穿井仰飲此水上¶
壽百二十歲中壽百餘其七十八十者猶以為天菊能¶
輕身益氣令人乆夀于此有徴矣後漢胡廣字伯始為¶
<pb:KR2k0004_WYG_142-9a>¶
侍中乆患風羸南歸飲此水疾遂瘳　湍河在縣南七¶
里從内鄉縣界來經縣界入穰縣　紫靈山在縣北一¶
十五里其山低小　濁山在縣西三十里　黙河在縣¶
東七十里源從内鄉界來　騎立山出銅鑛在縣東一¶
百八十里山有湫水三池毎天旱于下池祈雨上中池¶
不通人行　廢向城縣本漢西鄂縣地屬南陽郡後魏¶
孝文招定山南于今縣東四十里古向城置向城縣周¶
顯德三年廢入臨瀬今又入穰縣　豐山山海經豐山¶
<pb:KR2k0004_WYG_142-9b>¶
有獸其狀如猨赤喙黄身名曰雍和見則國有大恐雉¶
衡山荆州記衡山有石室甚整飾相傳名皇后室未審¶
其來　分水嶺在縣北七十里山海經云南水自嶺南¶
流北水從嶺北注故俗名此嶺為分頭嶺即三鴉之第¶
二鴉也從此而北五十里為第三鴉入汝州界　故博¶
望城漢縣屬南陽郡武帝時張騫侯國　武陽山清冷¶
山魯陽闗已上並在邑界　廢新野縣東南七十里舊¶
六鄉本漢舊縣屬南陽郡後漢為棘陽縣尋廢後為新¶
<pb:KR2k0004_WYG_142-10a>¶
野晉太康元年置義陽郡居新野縣屬荆州隋開皇三¶
年郡廢改屬荆州七年屬鄧州今廢入穰縣　朝陽故¶
城水經注云朝水又東經朝陽縣　樊陂在縣西南昔¶
有樊鄧之邑葢因地以名之　棘水水經云棘水南經¶
新野而歴黄郵聚即此　光武臺在縣北二十四里¶
菖蒲潭後魏典畧云孝文帝南巡至新野臨潭水而見¶
菖蒲乃歌曰雨菖蒲新野樂遂建雨菖蒲寺以美之¶
内鄉縣西二百四十里舊九鄉今九鄉本楚析邑一名¶
<pb:KR2k0004_WYG_142-10b>¶
白羽之地左氏傳秦人過析隈即此也後屬于秦按郡¶
縣道記析邑地屬楚頃襄王元年秦昭王發兵出武闗¶
攻楚取析即此亦為中鄉地漢為析縣屬𢎞農郡按荆¶
州圖副今縣東七里地于(闕)　村秦張儀所謂商于之¶
地也永嘉末沒魏劉聰孝文帝於此置析陽郡理西析¶
陽廢帝改為中鄉縣隋開皇避諱改為内鄉兼置淅州¶
貞觀初廢來屬　馬戸山山後有穴若戸相傳昔有馬¶
出以為名　胡保山石勒時立黄攀神祠于此山號胡¶
<pb:KR2k0004_WYG_142-11a>¶
保山　高前山今名天池山山海經云翼望之山東南¶
五十里曰高前之山其上有水焉甚寒而清帝臺之漿¶
也飲之者不心痛　墨山荆州記云内鄉縣有墨山一¶
謂元仙山仙聖宅南有丹崖映川流之濵實為殊觀¶
丹水漢因水名置丹水縣今廢城在縣西南郡國記丹¶
水楚之商宻地在今内鄉縣西南一百三十里丹水故¶
城是也永嘉亂後廢後魏復置屬順陽郡大業十三年¶
省武德三年再立七年又廢其城南臨丹水　龍泉荆¶
<pb:KR2k0004_WYG_142-11b>¶
門記云内鄉縣西有泉泉見白璧赤柱相傳曰龍泉¶
析陽故城天后通天元年以析水之陽立縣今廢析水¶
即水經之汮水也出析縣北南入沔謂之汮口郭仲産¶
南雍州記丹水合汮郡國志縣道記析水經析縣邑東¶
今析水經西葢酈氏之經誤矣析春秋時一名白羽¶
菊河在縣東三十里漢王城在縣北一百里城内池有¶
試劍石　九尾湖在縣西南七十里¶
¶
　　淅川縣西二百里元三鄉唐武德二年析内鄉縣三鄉¶
<pb:KR2k0004_WYG_142-12a>¶
復置後魏西淅之縣名　丹水在縣北一十五里自商¶
州商洛縣界流入　大黄山　小黄山並在縣西一百¶
三十里　故淅州在縣北三里¶
¶
　　順陽縣西一百二十里新割二鄉本順陽鎮皇朝太平¶
興國六年置從鎮將孔塋上利便故也在淅川内鄉縣¶
界之中¶
¶
　　唐州¶
¶
　　唐州淮安郡今理泌陽縣禹貢豫州之域春秋時楚地¶
<pb:KR2k0004_WYG_142-12b>¶
故左傳屈完對齊桓公楚國方城以為城戰國時屬晉¶
後韓分晉地秦置三十六郡為南陽郡周地圖記後魏¶
大和中置東荆州于北陽古城恭帝元年改為淮州因¶
淮水為名隋文帝開皇五年改淮州為顯州取界内顯¶
望岡為名隋末為淮安郡唐武德四年改為顯州仍置¶
總督管領顯北澧純三州顯州領北陽慈邱平氏顯岡¶
四縣五年又分置唐州屬顯州總管七年改為都督府¶
州不改貞觀元年罷都督仍以廢純州桐栢縣來屬二¶
<pb:KR2k0004_WYG_142-13a>¶
年省顯岡縣九年改顯州為唐州以廢唐州之棗陽湖¶
陽又廢魯州之方城三縣來屬十年以棗陽屬隋州開¶
元五年以方城屬仙縣十三年改置上馬縣二十六年以方¶
城來屬天寳元年改為淮安郡乾元初復為唐州舊屬¶
河南道至德後屬山南東道州城舊治北陽唐末移于¶
泌陽梁改為泌州後唐同光初復舊名晉又改為泌州¶
漢初復舊名¶
¶
　　元領縣六　今五¶
¶
<pb:KR2k0004_WYG_142-13b>¶
　　泌陽　桐栢　湖陽　方城　北陽¶
¶
　　一縣廢¶
¶
　　慈邱(併入北陽)¶
¶
　　州境¶
¶
　　東西三百二十里　南北三百三十里¶
¶
　　四至八到¶
¶
　　東北至東京七百里　西北至長安取葉縣路一千¶
五百三十五里　西北至鄧州路一千二百二十五¶
<pb:KR2k0004_WYG_142-14a>¶
里　東至蔡州二百七十三里　西至隨州四百二¶
十五里　南至鄧州三百二十四里　北至汝州四¶
百二十五里　北至葉縣一百八十三里又自葉取¶
龍興路至汝州一百八十五里　東南至申州二百¶
六十五里　東北至鄧州三百三十里　西南至襄¶
州三百五十四里　西北至蔡州二百八十三里¶
西北至汝州魯山縣四百三十二里　東北至蔡州¶
吳房縣三百一十九里　東南至葉縣一百九十三¶
<pb:KR2k0004_WYG_142-14b>¶
里¶
¶
　　户¶
¶
　　唐開元户一萬四千八百皇朝户主二千三百八十¶
七客五千四十一¶
¶
　　風俗¶
¶
　　與蔡州同¶
¶
　　姓氏¶
¶
　　闕¶
¶
<pb:KR2k0004_WYG_142-15a>¶
　　人物¶
¶
　　無¶
¶
　　土産¶
¶
　　絹　方城梨　半夏　桔梗　茱茰　烏頭¶
¶
　　泌陽縣元三鄉漢舞隂地今有故城在其北即後漢光¶
武破王莽甄阜梁賜之地後魏立為上馬縣周地圖記¶
云本名石馬縣以縣南石馬為名後訛為上馬隋廢唐¶
武德初又置上馬縣貞觀初又廢之開元十三年復置¶
<pb:KR2k0004_WYG_142-15b>¶
天寳元年改為泌陽以地有泌水經其陽故以名之¶
泌水詩曰泌之洋洋可以樂飢在邑界　桐栢山在縣¶
東南一百八十里¶
¶
　　桐栢縣東一百六十里元三鄉漢志平氏縣有桐栢大¶
復山梁大同元年于此置華州及上州郡西魏之元年¶
改華州為淮州三年又改為純州後周武帝建德三¶
年又分置義鄉縣以屬焉隋開皇十八年改義鄉為桐¶
栢漢志桐栢縣取桐栢山為名　桐栢山禹貢導淮自¶
<pb:KR2k0004_WYG_142-16a>¶
桐栢大復淮水所出經南陽東㑹于泗沂入于海　大¶
木山俗名天目山十六國春秋祖逖為豫州刺史將家¶
屬避難於天目山即此山也　菩薩山在縣東北三十¶
里　淮水出廢平氏縣桐栢山東流　淮瀆廟水經云¶
桐栢山南有淮瀆廟前碑是南陽郭苞立又二碑並是¶
漢延禧中守令所造舊有淮瀆令掌此祠唐天寳中封¶
淮瀆為長源公廟中有石龜十一枚極大　九渡水水¶
經注云九渡水出鷄翅山溪澗縈委沿洄九度其猶零¶
<pb:KR2k0004_WYG_142-16b>¶
陵之九度水也¶
¶
　　湖陽縣西南六十里元三鄉古蓼國之地左傳鄖人將¶
與隨絞州蓼伐楚師杜預注云蓼國今義陽棘陽縣東南¶
湖陽城是也文公五年楚公子燮滅蓼臧文仲聞六與蓼¶
滅曰臯陶庭堅不祀忽諸德之不建民之無援哀哉秦¶
滅楚屬南陽漢為湖陽縣　蓼山在縣東北二里　紫¶
玉水在縣東南十五里　謝城本舊棘陽城水經注云¶
謝水出謝城其源微小至城甚大城周迴水側申伯之¶
<pb:KR2k0004_WYG_142-17a>¶
都也詩云申伯番番既入于謝今申國在宛北自申遷¶
于謝　上馬城後魏州地圖記本石馬縣縣南有一石¶
馬為名後誤為上馬　棘延故城古謝國之地在棘水¶
之陽後為縣有廢城在今縣北　湖陽城後漢光武封¶
姊為湖陽公主即此城又按周地圖記云湖陽縣光武¶
外祖樊重邑也¶
¶
　　方城縣北一百六十里元三鄉本漢堵陽縣屬南陽郡¶
應劭云明帝改為順陽西魏置襄邑郡于此後廢唐武¶
<pb:KR2k0004_WYG_142-17b>¶
德初置北澧州貞觀初改為魯州九年復廢為縣𨽻唐¶
州　黄城山即方城山也地志南陽葉縣方城邑有黄¶
城山　唐武山水經注云高鳯所隠處號西山　衡山¶
漢志衡山澧水所出即桐栢之連岡也　餅餤山在縣¶
東三十里　堵水一名柘水水經堵水出堵陽縣北山¶
敷源並發南堵經小堵謂之堵水¶
¶
　　比陽縣東北七十五里元二鄉漢縣屬南陽郡後魏置¶
東荆州于漢北陽故城又為淮州隋改為顯州因顯望¶
<pb:KR2k0004_WYG_142-18a>¶
岡為名唐貞觀元年改為唐州今縣理即州故城　北¶
水南流入縣西水經云北水出北陽縣東北大胡山一¶
名馬仁陂溉田萬頃葢此水之聚澤也　苦萊山在縣¶
西北三十五里即黄山城也自葉至此北陽南北相毗¶
連亘百里亦曰長城山即長沮桀溺耦耕處下有東流¶
水即子路問津之所尸子云楚狂接輿耕于方城即此¶
山　溱水亦謂青衣水　溲水　油水　隴水皆北陽¶
水名　楚平王祠即昭王父也　伍相祠　漢高祖祠¶
<pb:KR2k0004_WYG_142-18b>¶
　光武祠三祠潔敬甚嚴　宋玉冡楚大夫　楚女冡¶
即楚姬女　湖陽公主冡后漢光武姊　廢慈邱縣左¶
州東七十里漢北陽縣地屬南陽郡后魏于此立江夏¶
郡尋廢為戍隋開皇十八年改為慈邱縣取界内山為¶
名周顯德三年為北陽　大湖山水經比水出大湖山¶
即天封山張衡南都賦天封大湖列仙之陬是也　中¶
陽山一名慈邱山亦名上介山水經觀水出上介上即¶
此山也¶
<pb:KR2k0004_WYG_142-19a>¶
¶
¶
¶
¶
¶
¶
¶
¶
<pb:KR2k0004_WYG_142-19b>¶
¶
¶
¶
¶
¶
¶
¶
¶
　　太平寰宇記卷一百四十二¶
¶
