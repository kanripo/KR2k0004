# -*- mode: mandoku-view -*-
#+TITLE: 太平寰宇記
#+DATE: 2019-03-29 20:51:38.093351
#+PROPERTY: ID KR2k0004
#+PROPERTY: BASEEDITION WYG
#+PROPERTY: WITNESS master    
#+PROPERTY: JUAN 84
<pb:KR2k0004_WYG_084-1a>¶
　　欽定四庫全書¶
¶
　　太平寰宇記卷八十四¶
¶
　　宋　樂史　撰¶
¶
　　劍南東道三¶
¶
　　劍州　龍州¶
¶
　　劍州普安郡今治普安縣禹貢梁州之域秦之蜀郡漢¶
廣漢郡之梓潼縣後漢因之不改按華陽國志云諸葛¶
亮相蜀鑿石架空為閣道以通蜀漢即此郡晉以其地¶
<pb:KR2k0004_WYG_084-1b>¶
入梓潼郡宋齊如之梁天監中於此立南梁以在梁州¶
之南故也梁末改為安州後入西魏廢帝二年先下安¶
州始通巴蜀因改安州為始州取郡邑更始為名兼置¶
普安郡隋初郡廢而州存大業初廢州為郡唐武德元¶
年復為始州領縣七聖厯二年置劍門縣先天二年始¶
改為劍州取劍為名天寳元年改為普安郡乾元元年¶
復為劍州¶
¶
　　元領縣七¶
¶
<pb:KR2k0004_WYG_084-2a>¶
　　普安　武連　隂平　劍門　梓潼　臨津　普成¶
¶
　　州境¶
¶
　　東西二百八十里　南北二百六十里¶
¶
　　四至八到¶
¶
　　東北至東京三千二百里　東北至西京二千七百¶
里　北至長安二千里　東北至利州二百里　南¶
至梓州三百六十八里　西至綿州二百里　北至¶
利州一百六十三里　東南至閬州三百里　西南¶
<pb:KR2k0004_WYG_084-2b>¶
至綿州二百八十里　西北至龍州二百九十里¶
東北至利州一百九十里¶
¶
　　户¶
¶
　　唐開元戸二萬三千五百皇朝户主七千五百三¶
十六客八千三百四¶
¶
　　風俗¶
¶
　　與龍州同¶
¶
　　人物¶
¶
<pb:KR2k0004_WYG_084-3a>¶
　　景鸞入儒林傳　李業入獨行傳　文齊為鎮逺將¶
軍¶
¶
　　土産¶
¶
　　薑鞋　紗　絲布　舊貢蘇董席圖經云蘇家三陵¶
草席今貢　巴㦸　蠲紙¶
¶
　　普安縣舊十三鄉今十二鄉本漢梓潼縣地魏立普安¶
郡後郡廢為普安縣屬劍州　故壘山在州北按益州¶
記云姜維拒鍾㑹有故壘其山峭壁下臨絶澗即此也¶
<pb:KR2k0004_WYG_084-3b>¶
臥龍山在縣東二里其山盤圍周布號為臥虎山高¶
¶
　　一百丈¶
¶
　　武連縣西八十三里舊十三鄉今七鄉漢為梓潼縣地¶
宋置武都郡於此并置下辯縣又改下辯為武功縣後¶
魏廢帝二年改名武連縣　治山一名五郡山周北圖¶
縣南有治山縣人張逸背梁附後魏與周將楊乾運於¶
此山下大戰乾運破死者千人恭帝元年收骸骨併為¶
一墓死者五郡人因改治山為五郡山　五子山在縣¶
<pb:KR2k0004_WYG_084-4a>¶
北七十三里西自龍州界迤邐斜連馬閣山頂其山至¶
此特起五峯雁行相次高五百丈因名五子山　龍祠¶
山在縣東三里高三百丈舊名九龍山唐天寳六年敕¶
改名龍祠山貞觀年中山上曽置九龍祠　小潼津發¶
源在縣北七十里京兆山分水嶺南為京兆水　廢下¶
辯縣城在縣南五里臨小潼水李膺益州記云宋文帝¶
元嘉二十九年以武都流入於下辯縣安置大明二年¶
梁為武連縣大業九年移今治其城見廢¶
¶
<pb:KR2k0004_WYG_084-4b>¶
　　隂平縣西一百四十里依舊一十鄉本漢梓潼縣地按¶
顧野王輿地志晉人流寓於蜀者仍於益州立此隂平¶
郡西魏廢帝二年定蜀改隂平為龍安隋省龍安縣併¶
為隂平縣屬始州按三國志鄧艾伐蜀自隂平景谷步¶
劍閣道懸車出馬逕出江油而至是此地也　馬閣山¶
在縣北六十里北接梁山西接岷峨昔魏將鄧艾伐蜀¶
從景谷路射龍州江油縣至此懸崖絶壁乃束馬懸車¶
作棧閣方得路通因名馬閣山　十八龍山在縣西南¶
<pb:KR2k0004_WYG_084-5a>¶
五十里高千餘丈岡巒連屬十八壠因以為名十二壠¶
在綿州昌明縣界六壠在當縣界　馬閣水在縣北源¶
自龍州江油縣大業山下來經馬閣山南流入縣界又¶
七十一里入梓潼縣界便名潼水　龍穴山在縣東北¶
五十里亦名龍像岩亦名龍穴山古老相傳昔此山有¶
龍鬭死血變為石宋齊於此置龍血戍李膺益州記云¶
龍血東有龍像岩絶壁納萬餘丈有四石龍在壁間今¶
猶可騐岩之東北有洞穴莫測深淺泉出其下¶
¶
<pb:KR2k0004_WYG_084-5b>¶
　　劍門縣東北六十里舊九鄉今十一鄉本漢梓潼縣地¶
諸葛武侯相蜀於此立劍門以大劍山至此有益東之¶
路故曰劍門即姜維拒鍾㑹于此唐聖厯二年分普安¶
臨漢隂平三縣地於方期故城置縣　大劍山亦曰梁¶
山山海經高梁之山西接岷崌東引荆衡王隱晉書張¶
載隨父收入蜀作劍閣銘益州刺史張敏見其父乃表¶
天子刻石于劍閣焉又有小劍山在其西三十里故曰¶
此為大劍崔鴻十六國春秋符使楊安伐蜀徐成破二¶
<pb:KR2k0004_WYG_084-6a>¶
劍是也其山東莎鼻西接綿州凡二百三十一里故左¶
太冲云縁以劍閣也　大劍水小石牛道常璩國志周¶
顯王時秦惠王謀伐蜀乃作石牛五頭朝㵼金其後曰¶
牛便金有養卒百人蜀人恱之使使請石牛惠王許之¶
乃遣五丁迎石牛入蜀至静王五年秦大夫張儀司馬¶
錯等從石牛道伐蜀滅之　劍閣道史記云蔡澤謂范¶
睢曰今君相秦計不下席謀不出廟廊坐制諸侯棧道¶
千里通於蜀漢晉中興書曰李特入漢州至劍閣顧盻¶
<pb:KR2k0004_WYG_084-6b>¶
險阻歎曰劉禪有如此地而面縛於人豈非庸才也¶
嘉臨汀自鳯州大散關發源從利州下流入縣界過廢¶
始州在縣西二十里有隋内史令李德林撰碑銘¶
梓潼縣西南一百六十里舊十二鄉今四鄉本漢舊縣¶
屬廣漢郡華陽國志云漢孝武元鼎元年置以縣東倚¶
梓林西枕潼水以此為名蜀先主分置梓潼郡西魏於¶
此置東川郡移縣于郡南三十里改為安壽縣於此置¶
三年廢郡移縣復舊治猶以安壽為名大業三年還名¶
<pb:KR2k0004_WYG_084-7a>¶
梓潼　五婦山在縣北一十二里高四百二十丈按蜀¶
記云梓潼縣有五婦山秦王遺蜀王美女五人蜀王遣¶
五丁迎女至梓潼五丁蹋地大呼驚五女並化為石蜀¶
王築臺而望之不來因名為五婦候臺漢書地理志云¶
梓潼五婦山碑誌存有五婦山神廟李膺又曰梓潼有¶
鳴湍折碑祠西臨潼水湍迅激流俗呼為張湍祠亦呼¶
為石碑祠　長卿山在縣五里之南舊名神山按圖經¶
云唐元宗幸蜀遥見山上有窟近臣奏此漢司馬相如¶
<pb:KR2k0004_WYG_084-7b>¶
讀書之窟敕改為長卿山　兠鍪山在縣東南十九里¶
從武連縣東南來東南羣峰列勢如兠鍪之狀故名¶
潼江水在縣西南四里源出平隂縣馬閣山來至五婦¶
山西七曲山下名潼水漢書地理志云梓潼江水南流¶
四里至墊江入涪水　隱劍泉在縣北十二里五丁力¶
士廟西一十歩古老相傳云五丁開劍路迎秦女拔蛇¶
山摧五丁與秦女俱斃於此餘劍隱在路傍忽生一泉¶
又云此劍每庚申日現　百神廟在縣南四里唐咸通¶
<pb:KR2k0004_WYG_084-8a>¶
十一年盧躭除四川節度時蠻寇圍成都大將軍呉行¶
魯統師過此見斷碑皆古卿相之名遂心禱之願蕩除¶
蠻寇既而王師大㨗乾符三年行魯除東川節度遂抽¶
俸於路側置百神之廟至景福大順之間廟遭兵火王¶
氏僭號夢見一百神人稱是梓潼百神未有祠宇王氏¶
因重與置皇朝乾德三年剋復西蜀又罹兵火尋奉¶
敕修葺今廟貌儼然　濟順王本張惡子晉人戰死而¶
廟存郡國志云惡子昔至長安見姚萇謂曰却後九年¶
<pb:KR2k0004_WYG_084-8b>¶
君當來蜀若至梓潼七曲山幸當見尋至建元十二年¶
隋楊安南伐未至七曲山迷路逰騎賈君䝉忽見一鹿¶
馳逐至廟門鹿自死追騎共剝之有項萇至悟曰此是¶
張君為我設主客之禮烹食而去唐書云廣明二年僖¶
宗幸蜀神於利州桔柏津見封為濟順王親幸其廟解¶
劍贈神時太子少師王鐸扈從至廟親覩皇帝解劍授¶
神因題詩云盛唐明主解青萍欲振新封濟順名夜雨¶
龍抛三尺匣春雲鳯入九重城劍門喜氣隨雷動玉壘¶
<pb:KR2k0004_WYG_084-9a>¶
韶光待賦平為報山東諸將相主天勲業賴隂兵注云¶
時術士言來春駕還京　蛟龍神祠在縣一十九里兠¶
鍪山上俗呼兠鍪神古老相傳此神昔用生祭之不則¶
瘴疾水潦為害張道陵誡之遂絶¶
¶
　　臨清縣東南一百三十里舊十鄉今九鄉本邑西閬州¶
之界壤也按舊圖經云梁天監十八年分閬州於此置¶
相源縣屬巴西郡隋開皇七年改為臨清縣以其俯臨¶
清水為名唐先天二年改始州其縣屬焉　掌天山在¶
<pb:KR2k0004_WYG_084-9b>¶
縣西六十里益州記云掌天山在臨清縣山多柘堪為¶
良弓雖檿絲燕角不能勝也　都竹水在縣西五十里¶
從武連縣樂安流入普安縣南四十九里本臨津縣地¶
南流入當縣至掌天山下入閬州　廢永歸縣南五十¶
里係臨津縣地西魏得蜀於此立永歸縣今廢焉¶
普成縣南一百二十里今七鄉本漢梓潼縣地周地圖¶
梁置梁安縣屬南梁州武帝天和中改為黄安縣唐末¶
改為普安縣　氐陌山在縣西三十五里舊圖經云晉¶
<pb:KR2k0004_WYG_084-10a>¶
太康年中關西雜亂武都氐人移流入蜀耕耘鑿墾此¶
山遂成陌因名氐陌山　柘溪水在縣東三十里源發¶
柘谷山多生柘木李膺益州云五婦山東百里有柘溪¶
水　廢華陽縣城在縣南四十里益州記云宋大明年¶
置𨽻南安郡後魏元帝廢　廢茂陵縣城在縣西三十¶
里益州記云宋大明年置𨽻扶風郡圖經云後魏元年¶
改屬黄元郡至隋開皇三年廢¶
¶
　　龍州江西郡禹貢梁州之域秦漢及魏無聞魏志曰景¶
<pb:KR2k0004_WYG_084-10b>¶
元元年諸軍攻蜀鄧艾自隂平行無人之地七百里鑿¶
山開道通作橋閣山髙谷深至為險難艾以氈自裹縛¶
而下將士攀木縁崖魚貫而進先登至江油即此¶
地晉于此置平武縣宋齊皆因之至梁有楊李二姓最¶
為豪族及分據其北周地圖記云油江帥楊李二姓各¶
自稱藩於梁至後魏武帝得其地置江油郡西魏廢帝¶
二年定蜀於此立龍州隋大業初廢州為平武郡唐武¶
德元年改為龍門郡其年加西字貞觀元年改為龍州天¶
<pb:KR2k0004_WYG_084-11a>¶
寳元年改為江油郡乾元元年復為龍州舊屬隴西右¶
道永徽後割屬劍州¶
¶
　　元領縣二¶
¶
　　江油　清川¶
¶
　　州境¶
¶
　　東西四百六十八里　南北二百九十六里¶
¶
　　四至八到¶
¶
　　東北至東京二千九百三十里　東北至西京二千¶
<pb:KR2k0004_WYG_084-11b>¶
五百一十里　東北取利州路至長安一千六百五¶
十里　東至利州四百里　南至綿州二百二十二¶
里　西至松州三百三十二里　北至踰州至文州¶
三百三十里　東南至劍州三百二十里　西南至¶
茂州四百九十里　西北至扶州六百里　東北取¶
白垻川廢景谷縣至利州二百七十里正路亦二百¶
七十里¶
¶
　　戸¶
¶
<pb:KR2k0004_WYG_084-12a>¶
　　唐開元戸二千九百九十皇朝户主八百九十客¶
六百四十二¶
¶
　　風俗¶
¶
　　與劍州同然山髙水峻人多瘤癡聾蓋山水之氣使¶
然也¶
¶
　　土産¶
¶
　　麩金(舊貢)　羚羊角　葛粉　附子¶
¶
　　江油縣舊五鄉今一鄉秦漢曹魏為無人之境晉始置¶
<pb:KR2k0004_WYG_084-12b>¶
隂平縣及平武縣地西魏廢帝二年置龍州及江油縣¶
取江水以稱邑兼郡　石門山漢水記云與氐分界於¶
石門仇池城去石門四百餘里左思蜀都賦云縁以劍¶
閣阻以石門顧野王輿地志云石門在褒中之北漢中¶
之西今按其山兩邉有石壁相對望之如門鄧艾伐蜀¶
歴此　鄧艾廟在郡中按土地志云鄧艾以伐蜀之勲¶
歴艱難後人敬之故廟存焉　(缺)　山在州南八十里¶
高九百丈隂洞潛穴氣蒸成川有飛泉下流一百里入¶
<pb:KR2k0004_WYG_084-13a>¶
劍州隂平合白澤水　天池山在州南一百三十里高¶
九十二丈上有池周迴二十三歩其水常滿號曰天池本¶
名石山唐天寳六年敕改為靈液山　弩牙山在州東¶
二百三十四里髙三千七百丈以山形如弩牙　崆峒¶
山在州西二百五十一里高二千五百丈西接松州交¶
川縣界土人謂之崆峒山　羊角山在州南九十里兩¶
峯掘起如羊角此山出錫　涪水在縣北一里自松州¶
崆峒山下出西北至州界南綿州界　馬閣水在界東¶
<pb:KR2k0004_WYG_084-13b>¶
一百五十里出大業山東南流入劍州隂平縣界　李¶
龍遷祠左近郭山上有李龍遷祠唐元宗幸蜀時嘗令¶
増修禱祝至長慶四年敬宗差高品張士謙至彼處尋¶
訪事跡¶
¶
　　清川縣北一百里舊二鄉今一鄉本後魏於此置馬盤¶
縣及馬盤郡屬龍州以界内山名郡邑隋初郡廢縣仍¶
屬龍州又改為清川縣　馬盤山在州北二百一里髙¶
三千三丈重巒疊嶂為行者之難　清水出啼胡山濶¶
<pb:KR2k0004_WYG_084-14a>¶
五丈車流入利州地界其水清美亦曰啼胡水¶
¶
¶
¶
¶
¶
¶
¶
<pb:KR2k0004_WYG_084-14b>¶
¶
¶
¶
¶
¶
¶
¶
¶
　　太平寰宇記卷八十四¶
¶
