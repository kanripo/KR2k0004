# -*- mode: mandoku-view -*-
#+TITLE: 太平寰宇記
#+DATE: 2019-03-29 20:51:37.801686
#+PROPERTY: ID KR2k0004
#+PROPERTY: BASEEDITION WYG
#+PROPERTY: WITNESS master    
#+PROPERTY: JUAN 49
<pb:KR2k0004_WYG_049-1a>¶
　　欽定四庫全書¶
¶
　　太平寰宇記卷四十九¶
¶
　　宋　樂史　撰¶
¶
　　河東道十¶
¶
　　代州　寶興軍　雲州¶
¶
　　代州雁門郡今理雁門縣古唐國之地禹貢冀州之¶
域厯代所屬與并州同春秋為晉地其後三卿分晉¶
其地屬趙即趙有代句注之北是也按河東記云代¶
<pb:KR2k0004_WYG_049-1b>¶
句注在州西北三十五里雁門縣界西經山也初趙¶
簡子殺代王而取其地至趙武靈王破林胡樓煩¶
築長城自代傍隂山下至髙關為塞而置雲中雁¶
門代郡後北境復屬燕秦莊襄王三年攻狼孟取¶
三十七城即此地秦併天下併為太原雁門二郡¶
之地又云始皇十三年移樓煩郡於善無縣今句¶
注山北下館城是也故續漢書云雁門郡領縣十¶
四理隂館漢因之後漢書云建安二年趙人立新¶
<pb:KR2k0004_WYG_049-2a>¶
興郡於太原北界後廢之漢末匈奴侵邊其地荒廢¶
魏文帝移雁門郡南度句注置廣武地即今州西故城¶
是也晉如之後魏之梁城繁畤畤郡即於此尋廢之¶
明帝又移置廣武東古上館城内即今府城是也後周¶
置四州大象元年自九原移四州於此隋開皇五年改¶
為代州取古代郡為名大業中改為雁門郡開皇末䘮¶
亂陷於㓂境唐武徳元年置代州總管管代忻蔚三州¶
代州領雁門繁畤崞五臺四縣五年廢總管六年又置¶
<pb:KR2k0004_WYG_049-2b>¶
管代忻蔚朔四州貞觀四年又督靈州六年又督順州¶
十二年省順州以懐化縣来屬今督代忻蔚朔靈五州¶
髙宗廢懐化縣證聖元年置武廵縣天寳元年改為雁¶
門郡依舊為都督府乾元元年復為代州¶
¶
　　元領縣五¶
¶
　　雁門　五臺　崞縣　繁畤　唐林¶
¶
　　州境¶
¶
　　東西二百二十里　南北二百二十八里¶
¶
<pb:KR2k0004_WYG_049-3a>¶
　　四至八到¶
¶
　　南至東京一千七百里　南至西京一千三百三十¶
里　西南至長安一千六百里　東至蔚州二百六¶
十里　南至太原府五百里　西至嵐州一百六十¶
里　北至朔州界一百四十六里　東南取崩石嶺¶
至鎮州五百四十里　西南至忻州二百五十里¶
西北至朔州二百二十四里　東北至蔚州四百里¶
¶
　　户¶
¶
<pb:KR2k0004_WYG_049-3b>¶
　　唐開元户一萬五千七百七皇朝户主三萬一千¶
六十七客二千四百一十五¶
¶
　　風俗¶
¶
　　雁門并州屬郡也其風俗與太原畧同然自代北至¶
雲朔等州北臨絶塞之地封畧之内畨民雜居剛勁¶
之心恒多不測歉饉則剽刦豐飽則柔從萌報寃仇¶
號為難制不憚攻殺所謂袵金革死而不厭者是也¶
縱有編户亦染舊風比於他郡實為難理¶
¶
<pb:KR2k0004_WYG_049-4a>¶
　　人物¶
¶
　　周黨字伯况廣武人少孤為宗人所養徴為議郎以¶
病去職居澠池也　王覇字儒仲太原廣武人少有¶
清節建武中徴則稱名不稱臣有司糺問其故曰天¶
子有所不臣諸侯有所不友¶
¶
　　土産¶
¶
　　麝香　豹尾　鵰翎貢　賦麻布　青碌貢¶
¶
　　雁門縣十二鄉本漢光武縣地屬太原郡後魏改屬雁¶
<pb:KR2k0004_WYG_049-4b>¶
門郡隋開皇三年罷郡縣屬肆州為代州縣屬不改十¶
八年改廣武縣為雁門縣避太子之諱也又圖經云邑¶
地井泉鹹苦民皆輦車逺汲魏牽招為郡鑿原為渠注水¶
城内迄今民頼其益　壘頭山在縣西北六十里即句¶
注陘西北三十五里山也　石鼓山郡國志云代郡石¶
鼓在山下横卧髙一丈八尺腰細有過䋲處　覆宿山¶
一名牛心山一名伏牛山在縣東南十五里　夏屋山¶
又名賈屋在縣東北三十五里史記曰趙襄子北登屋¶
<pb:KR2k0004_WYG_049-5a>¶
誘代王使厨人操銅枓擊殺之遂有代地　泃注山一¶
名西陘山在縣三十里爾雅為北陵西隃雁門是也注¶
水經云雁門郡北對泃注東陘其南九塞之一也晉寧¶
元年句注碑曰蓋此之險有盧龍飛狐句注為之首天¶
下之阻所以分别内外也漢髙祖欲伐匈奴不從婁敬之¶
説械繫于廣武遂踰句注困於平城為此也　滹沲水¶
在縣南　河神祠在縣南開皇九年并州刺史張説奏¶
置　龍泉水源出縣西北平地註水經云龍泉出雁門¶
<pb:KR2k0004_WYG_049-5b>¶
西平地其大三輪泉源湧沸騰波奮發以巨石投之水¶
輒噴出亦云潛通燕京山之地也　常溪水郡國志云¶
雁門有常溪水　廣武故城漢故廣武縣城今郡在西¶
南漢髙祖械繫婁敬於此地後敗㝷封敬以侯之又冀¶
州圗云廣武縣在句注陘南口之南二十里　靈邱故¶
城郡國志雁門靈邱縣有搗藥溪是也　故平城縣城¶
後漢末立故縣城在西河　參合城漢代郡之縣名柴¶
武擊韓王信於此地後廢縣城存　棗户城隋圖經云初¶
<pb:KR2k0004_WYG_049-6a>¶
築此城以地多棗樹為名土人此棗多輸北京　武州¶
城在縣西六十里東魏置武州領吐京齊新安三郡以¶
統軍户齊改曰北靈州是也　東陘闗地甚險固在郡¶
南二十里　西陘闗在縣西北五十里　武州塞在雁¶
門漢武時單于將十萬騎入武州是也　拓跋陵　郅¶
都墓郡國志云漢郅都為雁門太守匈奴憚之不敢近¶
塞塟雁門墓側栢五千餘株今號曰郅君栢¶
¶
　　五臺縣東南一百二十里今五鄉本漢慮虒縣太原郡¶
<pb:KR2k0004_WYG_049-6b>¶
因慮虒水為名晉省後魏孝文帝復置即今理是也屬¶
新興郡髙齊改屬雁門郡隋大業二年改為五臺縣因¶
縣東五臺山為名　五臺山在縣東北一百四十里水¶
經云五臺山五巒巍然故謂之五臺晉永嘉三年雁門¶
郡葰人縣百餘家避亂入此山見山人為之先驅因而¶
不返遂寧巖野徃還之士稀有望見村居者至詣訪莫¶
知所在故俗人以此山為仙者之都焉　中臺山山頂¶
方三里近西北陬有一泉水不流謂之太華泉葢五臺¶
<pb:KR2k0004_WYG_049-7a>¶
之層秀仙經云此山名紫府常有紫氣仙人居之内經¶
以為清凉山　聖人阜水經滹沱水東流經聖人阜阜¶
下有泉泉側石有十二手跡其西覆有二脚跡甚大莫¶
窮所自在縣西南四十八里　仙人崕在縣東南五十¶
里石嵒上有人坐迹山腰石有手蹟山下石上有雙脚¶
跡皆西向立　渾河出枝迴山　慮虒水在縣東五十里¶
源出縣界漢因此水以立縣　張公城十六國時石勒¶
將張平築城東有平碑¶
¶
<pb:KR2k0004_WYG_049-7b>¶
　　崞縣西南十五里八鄉漢舊縣因山為名屬雁門郡漢¶
末荒廢晉初又置後魏改為石城縣至東魏曽置廓州¶
於此以廓闢土疆為稱尋廢分為廣安永定建安三郡¶
以領軍户後齊省郡又立北顯州後周廢隋開皇十年¶
改縣為平㓂大業初改為崞縣焉　雲中城在縣西一¶
百里即管涔之異名也　樓煩故城漢為縣故城在今¶
縣東　石門闗縣西北八十里　滹沱水在縣東二百¶
步¶
¶
<pb:KR2k0004_WYG_049-8a>¶
　　繁畤縣東六十里五鄉本漢舊縣屬雁門郡漢末匈奴¶
侵㓂舊縣荒廢晉又置繁畤縣後周省隋開皇十八年¶
復置於今縣東六十里大堡戍大業十二年移於武州¶
城唐聖厯二年以縣在平州難以固守遂東移於今理¶
其城三面枕澗東接峻坂極為險固　秦戯山一名武¶
夫山亦名平山亦曰氏夫山今曰𣲖山在縣東南九十¶
里山海經云秦戲之山　滹沱河源出東南孤阜山山¶
海經云滹沱之水東流注于婁水冀州圖云又經繁畤¶
<pb:KR2k0004_WYG_049-8b>¶
故城西三里與五泉合又西南入樓煩郡秀容界又還¶
入崞縣又入秀容界東北入五臺南入恒山界¶
¶
　　唐林縣西南一百一十里九鄉本漢光武縣地唐證聖¶
元年分為五臺崞二縣於忻代州二州界置武延縣神¶
龍以後改為唐林梁開平二年改為白鹿縣後唐同光¶
初復舊晉改廣武後復舊　連枷捧山名在邑界　滹¶
沱水在縣東¶
¶
　　寳興軍¶
¶
<pb:KR2k0004_WYG_049-9a>¶
　　寳興軍者本代州烹煉之冶務劉繼元割據之時建為¶
地屬五臺山寺皇朝平河東因之不改¶
¶
　　雲州¶
¶
　　雲州雲中郡今理雲中縣禹貢冀州之域虞及周屬并¶
州之地春秋時為北狄地戰國時其地屬趙其後武靈¶
王自代至髙闕為塞至雲中雁門代郡今州即秦雁門¶
郡地在漢為雁門郡之平城縣也史記曰漢七年韓王¶
信亡走匈奴上自將遂至平城為匈奴所圍用陳平秘¶
<pb:KR2k0004_WYG_049-9b>¶
計得出是也漢末大亂匈奴侵邊自定襄以西雲中雁¶
門西河遂空曹公鳩集散亡又立平城縣屬新興郡晉¶
又改屬雁門晉亂劉琨表封猗盧為代王都平城後魏¶
道武又於此建都東至上谷軍都闗西至河南至中山¶
隘門塞北至五原地方千里為甸孝文帝改為司州牧¶
置代尹孝文遷都洛邑改置恒州孝昌之際亂離尤甚¶
恒代之地盡為邱墟髙齊文宣天保七年置恒安鎮徙¶
豪傑三千家以實之今名東州城其年廢鎮又置恒州¶
<pb:KR2k0004_WYG_049-10a>¶
周平齊州郡並廢又於其所置恒安鎮屬朔州自周迄¶
隋仍為鎮也隋亂陷賊唐武德四年平劉武周六年置¶
北恒州七年廢貞觀十四年自朔州北界定襄城移雲¶
州及定襄縣於此永淳元年為啜黙所破移百姓於朔¶
州開元十八年復置雲州及雲中縣天寳元年改為雲¶
中郡升大同軍節度使乾元元年復為雲州後唐同光¶
二年復為大同軍節度¶
¶
　　元領縣一¶
¶
<pb:KR2k0004_WYG_049-10b>¶
　　雲中¶
¶
　　州境¶
¶
　　東西一百七十里　南北四百九十里¶
¶
　　四至八到¶
¶
　　南至東京　南至西京一千五百九十里　西南至¶
長安一千九百六十里　東至天城軍六十里　東¶
至納降守捉九十里(註)納與幽州分界　東至清塞¶
城一百零二里　東至桑乾都督帳一百五十里¶
<pb:KR2k0004_WYG_049-11a>¶
東取寧武媯州路至幽州七百里　南至代州界一¶
百六十里　西至都央谷五十里　西至静邉軍一¶
百八十里　北至長城三百里即蕃界　北至土河¶
四百里　東南至勝州四百里　西南至神雄鎮柵¶
九十里　西南至太原七百里　西北至蕃柵一百¶
六十里　正西㣲北至單于都䕶府三百里　東北¶
至陽河曲三百四十里即蕃界¶
¶
　　户¶
¶
<pb:KR2k0004_WYG_049-11b>¶
　　唐開元户三千一百六十九¶
¶
　　風俗¶
¶
　　與代州同¶
¶
　　人物無¶
¶
　　土産¶
¶
　　鵰翎　羊馬　蓯蓉　犛牛尾貢¶
¶
　　郡國志五原雲中唾出口成氷言苦寒也¶
¶
　　雲中縣七鄉本漢平城縣屬雁門郡漢末大亂其地遂¶
<pb:KR2k0004_WYG_049-12a>¶
空魏武帝又立平城縣屬新興郡晉改屬雁門郡後魏¶
於此建都屬代尹為恒州縣屬不改隋為雲内縣之恒¶
安鎮武徳六年置北恒州貞觀十四年自朔北定襄城¶
移雲州於此因為定襄縣永淳元年為賊所破因廢雲¶
州及縣開元二十年與州復置仍改為雲中縣　單于¶
臺在縣西北四百二十里漢武元封元年冬制曰南越¶
東甌咸服其辜西蠻北夷頗来輯睦朕將廵邉垂擇兵¶
振旅躬執武節置十二部將軍親帥師焉行自雲陽北¶
<pb:KR2k0004_WYG_049-12b>¶
歴上郡西河五原出長城北登單于臺至於朔方臨此¶
河勒兵十八萬騎旌旂經千餘里威鎮匈奴遣使者告¶
單于曰南越王頭已懸於漢北闕矣單于能戰天子自¶
將代邉不能亟来臣服何但亡匿幕此寒苦之地為匈¶
奴讋焉葢其處也　都田貴山郡國志云後魏行宫在¶
此山俗曰何頭殿也　火山在縣西五里水經云西溪¶
水道源火山山有火井南北七十歩廣减百尺許深不見¶
底炎熱上升常若雷之發響以草㸑之則烟騰火發其¶
<pb:KR2k0004_WYG_049-13a>¶
山以火從地中出亦名熒臺井東五六尺有湯井廣輪¶
與火井相狀熱勢亦同以草内之則不然皆沾濡露結¶
故俗以湯井為目井東有火井祠歲時祀之井北有東¶
西谷廣十許步南岸下有風穴其大容人其深不測肅¶
肅常有微風雖三伏亦須重裘凛冽人不可當　奚望¶
山東郡東一百里　採掠山後魏孝文帝掠地之處在¶
郡東　白登臺在縣東北三十里漢書匈奴傳冒頓南¶
踰句注攻太原髙帝自將擊之冒頓誘漢兵漢兵北逐¶
<pb:KR2k0004_WYG_049-13b>¶
之髙帝先至平城步兵未盡到冒頓縱精兵三十萬圍¶
髙帝於平城之白登七日又冀州圖云古平城在白登¶
臺南三里有水焉城東西八里南北九里　白道泉郡¶
國志云白道髙坂有土穴出泉即古曲謂之飲馬長城¶
窟　金河水郡國志郡有紫河鎮界内有金河水其泥¶
色紫故曰金河　街河水水經云街河水西南合桑乾¶
河水　君子津冀州圖云雲中郡南有君子津即大河¶
之津又冀州圖云河水西從榆林郡界入至州西南入¶
<pb:KR2k0004_WYG_049-14a>¶
馬邑郡界　乙速狐隋圖經云乙速狐代郡之浸名也¶
源出馬邑郡南　林胡此州即古雲中郡林胡之地趙¶
武靈王破林胡樓煩置此郡　善無城後魏善無縣隋¶
廢今故城存　桐過縣城冀州圖桐過城在郡西五十¶
里漢為縣即中部都尉理所　武晉故城東一百四十¶
里漢西部都尉理所也　班氏故城漢為班氏縣地理¶
志屬代郡又郡國志云俗名去留城今廢城存　北學¶
城鎮北四十里漢古都尉理所　雲中故宫後魏所都¶
<pb:KR2k0004_WYG_049-14b>¶
築之在城東四十里¶
¶
　　髙栁　武周　道人　東安陽　且如　馬城　桑¶
乾　平邑　陽原　昌平　參合　當城　栢山¶
永固　已上並漢舊縣也　紫塞長城兾州圖云大¶
¶
　　同以西紫河以東横亘而東至碣石綿亘千里崔豹古¶
今注秦漢所築長城土色皆紫故稱紫塞　隂山道按¶
冀州圖云雲中周圍十六里北去隂山八十里南去通¶
漢長城百里即白道川也南北逺處三百里近處百里¶
<pb:KR2k0004_WYG_049-15a>¶
東西五百里至良沃沙土而黒省功多獲毎至七月乃¶
熱白道川當原陽鎮北欲至山上當路有千餘歩地土¶
白如石灰色遥去百里即見之即是山隂路也從此以¶
西及紫河以東當隂山北者惟此道通方軌自外道皆¶
小而失次者多　青波道冀州圖云青波道自平城西¶
門東南四十里西北出至紇真山東北斜向平城西門¶
東出經白登山南脚一百歩仍東迴二十里出渇鉢口¶
更北行六十里至陽門口其道始逹魏聖武田於山澤¶
<pb:KR2k0004_WYG_049-15b>¶
神女自天降聖武與之交後期一嵗復㑹生一男即神¶
元留之上昇而去神元帝即魏始祖也按入塞圖云從¶
晉陽西北行一百八十里至新興又西行二百五十里¶
至馬邑又東北行二百五十里至平城又直東行二百¶
二十里至髙栁城又東行一百八十里至代郡城又東¶
北行一百七十里至大寗城當涿郡懷從縣北三百里¶
也從大寗西北行百里至懐荒鎮又北行七百里至榆¶
闕又北行二百里至松林又北行千里方至瀚海又一¶
<pb:KR2k0004_WYG_049-16a>¶
道從平城西北行五百里至雲中又西北五十里至五¶
原又西北行二百五十里至沃野鎮又西北行二百五¶
十里至髙闕又西北行二百五十里至郎君戍又直北¶
三千里至燕山又北行千里至瀚海自晉陽至瀚海有¶
此路乂冀州圖云入塞三道自周秦漢魏以來前後出¶
師北伐惟有三道其中道正北發太原經雁門馬邑雲¶
中出五原塞直向龍城即匈奴單于十月大㑹祭天之¶
所也一道東北發向中山經北平漁陽向日檀遼西歴¶
<pb:KR2k0004_WYG_049-16b>¶
平岡出盧龍塞直向匈奴左地即左賢王所理之處一¶
道西北發自隴西武威張掖酒泉敦煌歴伊吾塞匈奴¶
右地即右賢王所理之處自晉陽以北地勢漸寒平城¶
馬邑凌源二丈雲中五原積水四五十尺唾出口成氷¶
牛凍角折而畜牧滋繁　紇真山在縣東三十里蕃語¶
紇真漢之言十里其山下積霜雪　廢單于都䕶府秦¶
漢時雲中郡城也唐龍朔三年置雲中都䕶府麟徳元¶
年改為單于大都䕶府東南至朔州三百五十七里振¶
<pb:KR2k0004_WYG_049-17a>¶
武軍在縣城内置在長安東北三千三百五十里去洛¶
陽二千里天寳時户二千一百¶
¶
　　領縣一¶
¶
　　金河　與府同置¶
¶
¶
¶
¶
<pb:KR2k0004_WYG_049-17b>¶
¶
¶
¶
¶
¶
¶
¶
¶
　　太平寰宇記卷四十九¶
¶
