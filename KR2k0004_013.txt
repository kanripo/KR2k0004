# -*- mode: mandoku-view -*-
#+TITLE: 太平寰宇記
#+DATE: 2019-03-29 20:51:37.463432
#+PROPERTY: ID KR2k0004
#+PROPERTY: BASEEDITION WYG
#+PROPERTY: WITNESS master    
#+PROPERTY: JUAN 13
<pb:KR2k0004_WYG_013-1a>¶
　　欽定四庫全書¶
¶
　　太平寰宇記卷十三¶
¶
　　宋　樂史　撰¶
¶
　　河南道十三¶
¶
　　鄆州¶
¶
　　曹州¶
¶
　　廣濟軍¶
¶
　　鄆州¶
¶
<pb:KR2k0004_WYG_013-1b>¶
　　鄆州東平郡今理須城縣禹貢兖州之域星分奎婁春¶
秋屬宋地即魯附庸須句國太皥之後風姓左氏傳曰公¶
伐邾取須句戰國時屬魏秦兼天下屬碭郡又為薛郡¶
地漢為東平國又地理志曰東平故梁國景帝中六年¶
别為濟東國武帝元鼎元年為大河郡宣帝甘露二年¶
為東平國晉宋及後魏為東平郡周大象二年於此置¶
魯州尋廢隋開皇十六年分兖州萬安置鄆州大業三¶
年罷州為東平郡理古須句城唐武徳五年平徐圓朗¶
<pb:KR2k0004_WYG_013-2a>¶
於鄆城置鄆州領鄆城須昌宿城鉅野乗邱五縣又以¶
廢夀州之夀張來屬其年置總管府管鄆濮兖戴曹五¶
州七年改為都督府貞觀元年罷都督仍以鉅野屬載¶
州又廢宿城乗邱二縣八年鄆以城下濕移治須昌景¶
龍元年又置縣天寳元年改為東平郡乾元元年復為¶
鄆州貞元三年升為都督府皇朝為天平軍節度¶
¶
　　元領縣十　今七¶
¶
　　須城　夀張　中都　平陰　東阿　盧縣　陽榖¶
¶
<pb:KR2k0004_WYG_013-2b>¶
　　二縣割出¶
¶
　　鉅野入濟州　鄆城入濟州¶
¶
　　一縣廢¶
¶
　　東平併入須城¶
¶
　　州境¶
¶
　　東西一百五十九里　南北二百三十五里¶
¶
　　四至八到¶
¶
　　西南至東京六百里　西至西京一千里　西南至¶
<pb:KR2k0004_WYG_013-3a>¶
長安一千八百里　南至曹州二百三十里　北至¶
博州一百七十里　東南至兖州一百三十五里¶
西南至濮州一百四十五里　東北至濟州二百五¶
十里　南北至度河取朝城縣路至魏州二百三十¶
里¶
¶
　　户¶
¶
　　唐開元三萬三千三百八十七皇朝户主一萬五千¶
一百八客二萬七千七百二十四¶
¶
<pb:KR2k0004_WYG_013-3b>¶
　　風俗¶
¶
　　地連鄒魯分青齊碩學通儒無絶今古家尚質直¶
人多魁岸不規商賈肆力農桑此亦風土之使然¶
也¶
¶
　　姓氏¶
¶
　　東平郡四姓　萬　吕　畢　康¶
¶
　　人物¶
¶
　　劉禎字公幹東平人　馬隆平陸人為武威太守以¶
<pb:KR2k0004_WYG_013-4a>¶
磁石夾道賊負鐵不得過以為神也¶
¶
　　土産¶
¶
　　阿膠　蛇牀子　綿　官虵¶
¶
　　須城縣舊四鄉今八鄉漢舊縣屬東郡故須句國按前¶
須昌縣在今縣東南三十里須昌故城是也隋改須昌¶
為宿城縣更立須昌縣於今理屬鄆州後唐改為須城¶
縣避國諱也　梁山在縣界　州理故須句城左傳任¶
宿須句顓臾皆風姓注須句雖别國有削弱不能自通¶
<pb:KR2k0004_WYG_013-4b>¶
為魯私屬而顓臾之比　無鹽故城在縣東三十六里¶
漢舊書古宿國也列女傳无鹽有醜女名宿瘤齊宣王¶
善之立為夫人即此縣女也　清水石橋在縣西三里¶
隋仁夀元年造石作幸巧與趙州石橋相埒長四百五¶
十尺　郈鄉亭左傳季子鬬雞之所杜注郈魯地東平¶
無鹽縣東南有郈香亭　桓公溝晉永和中將軍毛¶
穆之所鑿義熈十三年王師濟河朱超石重開鑿注水¶
經云桓𤣥率衆北入掘通濟渠今謂之桓河是也　劉¶
<pb:KR2k0004_WYG_013-5a>¶
公橋在縣東二十七里宋武北伐至此造故號之　柳¶
舒故城左傳晉伐鄭齊陳子救之及晉舒去榖七里榖¶
人不知　東平憲王陵光武子蒼也子明帝幸東平感¶
念蒼謂其諸子曰思其人至其鄉其處存其人亡　伏¶
生城伏生所居傳尚書於太常掌故晁錯因號之　呂¶
母垞後漢東海呂母合衆於此　東阿故城漢東平國¶
故城在今縣東按魏志程昱謂范令靳允曰曹使君智¶
殆天授君必固范我守東阿田單之功可立謂此也¶
<pb:KR2k0004_WYG_013-5b>¶
阿井東阿有大井巨若輪深七八丈每嵗取水煮膠入¶
貢本草重之　烽倉故城宋武立烽堠於此今有小城¶
尚存　景子殿東平憲王所起餘踰有二殿東西相向¶
　東平思王墓漢東平思王宣帝之子在國思還京師¶
後塟其冢松栢皆西靡　羊牧黄初平叱石成羊之所¶
今石猶存　廢東平縣漢縣故城在今鄆州東南三十¶
二里隋於故城置宿城縣仍置須昌縣於今所唐貞觀¶
八年州自鄆城移於須昌縣後廢宿城縣景雲三年以¶
<pb:KR2k0004_WYG_013-6a>¶
郡邑頗大人物繁極復分須昌置宿城縣貞元四年改¶
宿城為東平縣移就郭下太和四年改為天平縣六年¶
七月廢天平縣入須昌縣¶
¶
　　夀張縣西南四十五里依舊四鄉漢為夀良縣屬東郡¶
故城在今縣界應劭曰光武叔父名良故改為夀張縣¶
屬東平國隋開皇三年罷郡城屬濟州十六年割屬鄆¶
城唐武徳四年屬夀州五年廢夀州屬鄆州　夀州故¶
城在東南十五里隋末百姓築為堡唐武徳四年于此¶
<pb:KR2k0004_WYG_013-6b>¶
置夀州　梁山在縣南三十五里漢書云梁孝王北獵¶
梁山有獻牛足上出背上孝王惡之尋病而薨　榖城¶
山在邑界　集氏山山北有漢司𨽻校尉魯峻冢前有¶
石祠堂中四壁皆青石隠起自書契以來忠臣孝子貞¶
婦孔子及弟子形象遍皆刻石記之有磬石數枚後為¶
宰牧所取魯氏冥訴後坐免官　范城左氏傳曰范宣¶
子對魯大夫穆叔曰昔句匄之祖在周為唐杜氏晉主¶
夏盟為范氏今城庾子山云人有秦亭之哭是也¶
<pb:KR2k0004_WYG_013-7a>¶
中都縣東六十五里依舊四鄉古中都之地漢為東平¶
陸縣屬東平國亦古之厥國地今邑界有厥亭存又按¶
史記魯敗齊于平陸即此地後漢併為須昌縣地據邑¶
界有殷宻古城即古之中都國城也自漢至隋或為平¶
縣屬兖州唐天寶元年三月改為中都縣所𨽻不改貞¶
元十四年割入鄆州後自鄆復𨽻兖州尋又復歸鄆焉¶
　古闞城皇覽冢墓記云鄆州夀張縣闞城中有蚩尤¶
冢支體異塟也故此亦有冢焉常以十月有氣如匹絳¶
<pb:KR2k0004_WYG_013-7b>¶
自上屬下號曰蚩尤旗今屬濟寧鉅野　汶水北去縣¶
二十四里　桓水在縣西八十里晉桓𤣥進軍次此令¶
鄉人鑿渠故曰桓水俗呼為桓河¶
¶
　　平隂縣東九十里舊十三鄉今(闕)鄉本肥城縣屬泰山¶
郡古肥子國隋開皇十四年於今縣西北二十八里置¶
榆山縣大業二年移於今理改名平陰縣屬濟州取界¶
内平陰縣城以為名天寶十三載廢縣割𨽻鄆州太和¶
六年七月廢以地併入東阿盧二縣至開成二年七月¶
<pb:KR2k0004_WYG_013-8a>¶
王源中奏境内濶逺東西一百二十里南北近二百無¶
縣邑以理居人制禦㓂盜請復平陰縣從之　黄河去¶
縣十里　陶山在縣東三十五里史記曰范蠡浮海出¶
齊變姓名自號鴟夷子皮間行止于陶因號陶朱公焉¶
　巫山一名孝堂山左傳曰齊侯登巫山以望晉師即¶
此山山上有石室俗傳云郭巨塟母之所因名孝堂山¶
　平陰城在縣東北三十五里左傳晉侯沉玉濟河㑹¶
于曽濟尋溴梁之言因伐齊齊侯禦諸平陰今有故城¶
<pb:KR2k0004_WYG_013-8b>¶
在今縣東南　長城古城長首起縣北竹書記年云梁¶
惠王二十年齊築防以為長城又太山記云太山西北¶
有長城縁河經太山千餘里至瑯聊台入海往往有璧¶
門邸閣四五處猶在史記蘇代説燕王燕王曰齊有長¶
城鉅防足以為固是也　鞍城左氏請齊戰于鞍城在¶
縣東故肥城漢縣後省廢城在今縣東南　左邱明墓¶
在縣東南五十五里¶
¶
　　東阿縣西北四十五里舊十五鄉今四鄉春秋時為齊¶
<pb:KR2k0004_WYG_013-9a>¶
之阿地也漢為東阿縣今呼為祝阿縣焉魏武帝始封¶
於此晉屬濟北國隋開皇中屬濟州唐天寶十三年濟¶
州廢縣鄆州郡國志其地出繒縑故秦王服阿縞即此¶
地也　魚山一名吾山漢書溝洫志武帝臨河决作瓠¶
子歌曰吾山平兮巨野溢魚怫鬱兮道冬日吾山即魚¶
山述征記濟北郡史弦超魏嘉平中有神安成公智瓊¶
降之超同室疑其有姦以告監國詰問超具言之智瓊¶
乃絶後五年超使將至洛西到果是同乗至洛克復舊¶
<pb:KR2k0004_WYG_013-9b>¶
好太康中仍存魏陳思王曹植甞登此山有終焉之志¶
遂塟其西亦其所封國也周迴十二里　榖城山一名¶
黄石漢書黄石公出一編書授張良曰讀是則為王者¶
師後十三年見我濟北榖城山下黄石即我也　浮山¶
故老相傳云堯時大水此山浮于水上時有人纜船於¶
巖石間今猶有斷鐵鎖存焉　故榖城在今縣東漢於¶
此立縣後廢故城存焉按郡國志云榖城管仲私邑其¶
城内有夫子五家存焉　管仲井西征志榖城南山有¶
<pb:KR2k0004_WYG_013-10a>¶
管仲井焉　周首亭郡國志云周首亭即埋長狄榮如¶
首於此即此地也　東阿故城在縣西二十里漢東阿縣¶
城晉太康後省魏志程昱謂范令靳允曰曹使君智殆¶
天授君必固范我守東阿即此也　陽榖亭在縣東南¶
四十二里左傳齊桓公㑹諸侯于陽榖縣即此也　阿¶
膠井水經注大井在東阿深七八丈每嵗取井水煮膠¶
入貢本草所謂阿膠也　項羽墓在縣東二十七里初¶
封魯公羽死魯猶為楚守漢王示以羽首魯方降乃以¶
<pb:KR2k0004_WYG_013-10b>¶
公禮塟羽于此　陳思王墓在魚山¶
¶
　　盧縣西北二十里依舊六鄉漢舊縣屬濟北國宋屬濟¶
北郡隋開皇三年罷郡縣屬濟州大業三年復為濟北¶
郡唐武徳四年討平王兖復為濟州理碻磝城本秦東¶
郡之荏平縣地其西臨黄河晉末為河水所毁移河北¶
博州界事具博州宋元嘉二十七年寧朔將軍王𤣥謨¶
前鋒入於河平碻磝立戍守之都督劉義恭以沙城不¶
堪守召𤣥謨毁城而遷後又城之後魏略得河南八年¶
<pb:KR2k0004_WYG_013-11a>¶
於此置濟州至唐天寶十三年州為河所䧟廢　碻磝¶
津在縣北一里後魏於此置闗名濟州闗隋末廢　劉¶
公橋架濟水在縣南二十七里宋高祖伐燕過此造橋¶
故呼為劉公橋隋末廢貞觀元年重造長十二丈濶一¶
丈二尺　盧醫史記云扁鵲生盧故曰盧醫又盧水經¶
是邑縣因是名也　臨邑故城在縣東即今謂之馬防¶
城是也長城經是邑¶
¶
　　陽榖縣西七十里舊十五鄉今六鄉本漢須昌縣地按¶
<pb:KR2k0004_WYG_013-11b>¶
漢須昌在鄆今縣界亦有須昌故城隋開皇十六年於¶
此置陽榖縣屬濟州取縣界故陽榖亭為名唐天寶十¶
三年濟州為河水䧟沒以縣屬鄆州皇朝開寶六年又¶
河水衝破縣城至太平興國四年移於上巡鎮即今縣¶
理也　黄河在縣北十二里　故伏城在縣東南三里¶
葢伏生所居因號之¶
¶
　　曹州¶
¶
　　曹州濟陰郡今理濟陰縣禹貢豫州之域星分氐宿二¶
<pb:KR2k0004_WYG_013-12a>¶
度禹貢曰荆河惟豫州導菏澤被孟豬菏澤在州東北¶
九十里濟陰縣界於周又為曹國之地後屬於宋左傳¶
哀公八年宋景公滅曹按曹國在州東北三十七里濟¶
陰縣界故定陶城是也七國時屬齊宋為齊楚魏所滅¶
三分其地齊得其濟陰東平漢為濟陰之地在濟水之¶
南故以為名景帝中六年例為濟陰國宣帝甘露二年¶
更名定陶哀帝更為濟陰郡屬兖州按此前濟陰理在¶
州東北四十七里定陶故城宋移理城陽按城陽今濮¶
<pb:KR2k0004_WYG_013-12b>¶
州雷澤理是也後魏於定陶城置西兖州後又徙理在¶
城即今州理是也仍移濟陰郡理此郡與州同理周武¶
帝宣政元年改西兖州為曹州取曹國為名也隋大業¶
三年改為濟陰郡唐武徳四年平孟海公復為曹州領¶
濟陰定陶寃句離狐乗氏併置䝉澤晉陽等七縣其年¶
省晉陽五年以廢梁州之考城來屬貞觀元年省定陶¶
䝉澤二縣入濟陰郡乾封二年以廢戴州之成武來屬¶
天寶元年改為濟陰郡乾元元年復為曹州晉天福十¶
<pb:KR2k0004_WYG_013-13a>¶
二年降為刺史州周廣順二年復升彰信軍皇朝因之¶
¶
　　元領縣六　今四¶
¶
　　濟陰　寃句　乗氏　南華¶
¶
　　二縣割出¶
¶
　　考城入開封府　成武入單州¶
¶
　　州境¶
¶
　　東西二百五十九里　南北二百五十九里¶
¶
　　四至八到¶
¶
<pb:KR2k0004_WYG_013-13b>¶
　　西南至東京二百二十二里　西至西京六百六十¶
五里　西至長安一千五百二十五里　東至單州¶
一百八十里至廣濟軍三十五里　南至宋州一百¶
八十里　北至濮州一百八十里　東至宋州楚邱¶
縣八十里　西南至開封府考城縣八十里　東北¶
至濟州鉅野縣一百四十里　西北至澶州衞南縣¶
一百八十二里¶
¶
　　户¶
¶
<pb:KR2k0004_WYG_013-14a>¶
　　唐開元户萬四千三百皇朝户主一萬九千三十六客¶
七千五百九十八¶
¶
　　風俗¶
¶
　　同宋州¶
¶
　　姓氏¶
¶
　　濟陰郡五姓　蔡　丁　江　曹　易¶
¶
　　人物¶
¶
　　呉質濟陰人　郄詵濟陰人　唐英公李勣離狐人¶
<pb:KR2k0004_WYG_013-14b>¶
土産¶
¶
　　絹貢　葶&KR1047;子　蛇牀子貢　犬¶
¶
　　濟陰縣舊十五鄉今六鄉本漢定陶縣之地屬濟陰郡¶
自漢至周皆為定陶縣之地按定陶縣在今縣東北四¶
十七里定陶故城是也隋開皇六年於此置濟陰縣屬¶
曹州　曹南山在縣東二十里詩所謂薈兮蔚兮南山¶
朝隮是此也　左岡在縣東北五里岡阜連屬林木交¶
映以近左城故以名焉　菏水水經菏水俗謂之五丈¶
<pb:KR2k0004_WYG_013-15a>¶
溝亦名南濟水西自考城縣界來東經陶邱尚書所謂¶
東出於陶邱又東至於菏　氾水在縣南上承菏水昔¶
漢高祖既定天下即帝位於定陶氾水之陽張宴曰氾¶
水在濟陰界取其氾愛𢎞大而潤下也按今氾水東流¶
經縣南亦有高祖即位壇據叔孫通傳云高祖為皇帝¶
通於定陶就其儀即在濟陰是也　菏澤在縣東北九¶
十里定陶城東北禹貢曰導菏澤被孟豬注曰菏澤在¶
胡陵孟豬在菏東北水流溢覆被之也　州理中城葢¶
<pb:KR2k0004_WYG_013-15b>¶
古之陶邱也一名在城帝王世記舜陶于河濵即禹貢¶
之陶邱今濟陰定陶之西有陶邱是也爾雅曰再成為¶
邱成猶重也　左城亦名之曰塟城葢恭王之陵寢也¶
¶
　　漢祖壇在縣東北二十里漢高祖五年即位於定陶氾¶
水之陽故立壇張晏曰氾音汎愛之汎也　濟堤即濟¶
水之故堤也國都城記曰自復通汴渠已來舊濟遂絶¶
今濟陰定陶南雄有濟堤及枯河而已皆無水　三&KR0934;¶
亭古國也在縣東北四十九里尚書云湯伐桀戰于鳴¶
<pb:KR2k0004_WYG_013-16a>¶
條之野夏師敗績遂伐三&KR0934;俘厥寶玉注云三&KR0934;國名¶
桀走保之今定陶也　慎子墓在縣西南四里慎子慎¶
到也著書四十四篇　穰侯城在縣西北十七里秦宣¶
太后弟也封於穰益封於陶故塟於此　董昭墓在縣¶
東二十里昭定陶人為魏河南尹　堯州九州記云陶¶
即堯國昔帝堯於此所開溝也因名之　龍池九州要¶
記云春秋飂叔氏有裔子董父好龍舜遣養二龍於陶¶
邱是為豢龍氏今池在焉　貫城即古貫國也今名䝉¶
<pb:KR2k0004_WYG_013-16b>¶
澤城禮記明堂位曰崇鼎天子之器亦左氏謂齊宋盟¶
于貫是也　伯樂冢秦人善相馬者塟於此　莘仲故¶
城在縣東南三十里葢古之莘國也夏本紀曰昔鯀納¶
有莘氏女生禹帝王紀伊尹居莘野湯聞其賢聘以為¶
相即此城¶
¶
　　寃句縣西四十七里舊十鄉今八鄉本漢舊縣也漢初¶
屬梁國景帝時屬濟陰郡後漢及晉同宋無寃句縣後¶
魏置屬郡隋開皇三年罷郡以縣屬曹州　煮棗故城¶
<pb:KR2k0004_WYG_013-17a>¶
在縣西北四十里史記魏王謂張儀曰煮棗將叛齊兵¶
又進為之柰何漢書樊噲攻煮棗屠之　濟陽故城在¶
縣五十里漢書濟陽縣地也五行志宣帝七年濟陽地¶
裂五丈又曰徵昌邑王賀自定陶至濟陽求長鳴雞笻¶
竹杖即此處東觀漢記云光武以建平元年生於濟陽¶
縣光照一室是嵗有嘉禾生一莖九穗大於凢禾因名¶
秀光武皇考為濟陽令時生光武　袁紹故城在縣北¶
十里袁紹所築故名　大禰溝一名寃水詩曰出宿于¶
<pb:KR2k0004_WYG_013-17b>¶
濟飲餞于禰即此也　國客祠在縣西南五十三里故¶
老曰國客濟人也庭種香草有神蛾大繭之異而立祠¶
　寗武子墓在縣東十五里　漆園城在縣北五十里¶
莊周為吏之所舊置監今漆園城北有莊周釣臺¶
¶
　　乗氏縣北五十四里舊八鄉今六鄉本漢舊縣也屬濟¶
陽郡後漢及晉不改按前乗氏縣今鉅野縣在西南五¶
十七里乗氏故城是也宋廢後魏太和十二年於縣置¶
乗氏縣取漢乗氏縣為名也隋開皇三年罷濟陰郡屬¶
<pb:KR2k0004_WYG_013-18a>¶
曹州大業末年廢唐武徳四年重置屬曹州　大響故¶
城在縣西北三里故老言古之鄭城也後改名大響城¶
　重邱故城一名廩邱在縣東北三十一里左傳曰衛孫¶
蒯田于曹隧飲馬于重邱重邱人毁瓶因詬之即此也¶
　句陽故城在縣北三十五里地理志云句陽句瀆之¶
邱也春秋隠公八年宋公衛侯遇于垂後漢郡國志云¶
句陽有垂亭　故桂城史記齊威王以田忌為將孫子¶
為師與魏戰於桂陵大破魏師　葭宻城竹書紀年幽¶
<pb:KR2k0004_WYG_013-18b>¶
公十三年魯季孫㑹晉文公於楚邱取葭密遂城之漢¶
以為縣　閔損墓在城内損字子騫魯人也¶
¶
　　南華縣西北一百二十里原七鄉本漢離狐縣也屬東¶
郡莽曰瑞狐舊傳初置縣在濮水南常為神狐所穿穴¶
遂移濮水北故曰離狐後漢屬濟郡也晉與漢陽郡宋¶
不改按此前離狐在今縣西北三十三里離狐故城是¶
也後魏時移於今理高齊及周屬郡不改隋開皇三年¶
罷郡屬曹州唐天寶元年改曰南華　濮水西自滑州¶
<pb:KR2k0004_WYG_013-19a>¶
韋城縣界入在縣南五里又東入乗氏縣界昔殷紂使¶
師延作靡靡之樂武伐紂師延自投濮水而死謂此水¶
也¶
¶
　　廣濟軍¶
¶
　　廣濟軍理定陶縣按雜説定陶即帝堯之所都也宋永¶
初山川記堯先居唐後居陶故曰陶唐氏十道志云堯¶
冢在曹州界又雜説范蠡相越平呉變姓名為朱公居¶
于陶號陶朱公即此漢為定陶縣屬濟陰國宣帝甘露¶
<pb:KR2k0004_WYG_013-19b>¶
二年更名定陶國封皇子嚻為王以處其地晉為濟陰¶
郡後魏置沛郡後改為西兖州後周改西兖州為曹州¶
定陶縣屬不改隋大業十三年大亂為賊帥孟海公所¶
䧟遂廢唐武徳四年割屬戴州其年又𨽻曹州貞觀元¶
年省唐三百年只為鎮戍至周廣順中於定陶建廩庾¶
差鹺之利皇朝乾徳元年東疏菏水漕轉兵食於鎮置¶
發運務開寶元年尋改為轉運司太平興國二年轉運¶
使和峴奏請升定陶鎮為廣濟軍至四年轉運使張去¶
<pb:KR2k0004_WYG_013-20a>¶
華又奏請分曹單濮濟四州之境民置定陶縣¶
¶
　　領縣一¶
¶
　　定陶¶
¶
　　軍境¶
¶
　　東西三十七里　南北四十里¶
¶
　　四至八到¶
¶
　　西至東京二百七十里　西至西京六百七十里¶
東至單州成武縣六十五里　西至曹州濟隂縣二¶
<pb:KR2k0004_WYG_013-20b>¶
十五里　南至濟陰縣界二十四里　北至乗氏縣¶
五十二里　東南至成武縣界三十六里　西南至¶
乗氏縣界三十二里　西南至濟隂縣界一十一里¶
¶
　　東北至濟州鉅野縣一百三十里¶
¶
　　户¶
¶
　　皇朝新割户主五千四十八客八百八¶
¶
　　風俗¶
¶
　　與曹州同¶
¶
<pb:KR2k0004_WYG_013-21a>¶
　　人物¶
¶
　　魏相字弱翁濟隂定陶人為漢丞相　張馴後漢人¶
子雋定陶人通春秋與蔡邕共定六經為丹陽太¶
¶
　　守徴拜尚書¶
¶
　　土産¶
¶
　　置軍後無所貢¶
¶
　　定陶縣五鄉漢定陶縣貞觀元年省今軍城是也太平¶
興國五年割曹單濟濮四州近軍境人户置縣復古名¶
<pb:KR2k0004_WYG_013-21b>¶
也定陶故城今軍城是也西南一隅廢　荆城在縣東¶
北二十里舊經曰按皇覽冢墓記是戰國時魏將龎涓¶
與孫臏相持處　孟海城在縣東北三十里隋賊帥孟¶
海公曹州築此南北二城　髣山廟在縣西北五里層¶
阜之上按髣山古曹國塟地連屬十五里髣髴似山因¶
名自曹叔振鐸至伯陽二十五代皆𦵏于此漢髙祖即¶
位壇在縣南十里　曹南山在縣南二十里　獨狐山¶
在縣東北十九里　戚姬定陶人漢祖帝畧地至定陶¶
<pb:KR2k0004_WYG_013-22a>¶
獲焉　孝子村即孟昌宗定陶人母疾甚割股以饋母¶
疾愈本定陶故城北號孝子村　漢定陶恭王廢殿基¶
在縣南一里古城内　三&KR0934;亭在縣東北二十里　彭¶
越臺在縣東一里¶
¶
¶
¶
¶
<pb:KR2k0004_WYG_013-22b>¶
¶
¶
¶
¶
¶
¶
¶
¶
　　太平寰宇記卷十三¶
¶
