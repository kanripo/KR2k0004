# -*- mode: mandoku-view -*-
#+TITLE: 太平寰宇記
#+DATE: 2019-03-29 20:51:38.781818
#+PROPERTY: ID KR2k0004
#+PROPERTY: BASEEDITION WYG
#+PROPERTY: WITNESS master    
#+PROPERTY: JUAN 171
<pb:KR2k0004_WYG_171-1a>¶
　　欽定四庫全書¶
¶
　　太平寰宇記卷一百七十一¶
¶
　　宋　樂史　撰¶
¶
　　嶺南道十五¶
¶
　　愛州¶
¶
　　愛州九眞郡今理九眞縣秦象郡地漢武帝置九眞郡¶
後漢置宋齊因之梁置愛州隋為九眞郡唐武德五年¶
復為愛州領九眞松源陽山安預四縣又與州界分置¶
<pb:KR2k0004_WYG_171-1b>¶
積順安永胥前眞山七州七年改永州為都州九年改¶
積州為南陵州貞觀初廢都前眞胥三州入南陵州又¶
廢安州以隆安九年廢松源入九眞九年廢眞州以胥¶
浦軍安日南移風四縣屬愛州天寳元年改為九眞郡¶
乾元元年復為愛州南與日南接界西連䍧牱界北與¶
巴蜀接東北與鬱林州接皆山嶮溪洞所居¶
¶
　　元領縣六¶
¶
　　九眞　安順　崇平　日南　無編　軍寧¶
¶
<pb:KR2k0004_WYG_171-2a>¶
　　四至八到¶
¶
　　北至東京(闕)　　　　北至西京陸路一萬一千四¶
百里　北至長安陸路一萬二千里　東至海陸路¶
一百四十里　東至演州陸路二百五十里　西至¶
生獠界水路一百九十里　北至生獠界陸路三百¶
里　東北至交州五百里水路七百里¶
¶
　　户¶
¶
　　唐開元户一萬四千七百¶
¶
<pb:KR2k0004_WYG_171-2b>¶
　　風俗¶
¶
　　與交州同¶
¶
　　姓氏¶
¶
　　(闕)¶
¶
　　土産¶
¶
　　蠶一嵗八績　稻再熟　多温風　貢孔雀¶
¶
　　九真縣九鄉漢武帝開置九真郡治胥浦縣領居風都¶
龎餘𤼵成驩無編等七縣今九真縣即漢居風縣地¶
<pb:KR2k0004_WYG_171-3a>¶
吳改為移風隋分置九真縣州所理　安鎮山　佛跡¶
山　松源山　弼水¶
¶
　　安順縣東南九里九鄉隋舊縣唐武徳五年置順州又¶
分置東河建昌邊何三縣並屬順州貞觀元年州廢及¶
三縣皆併入安順及愛州　淳岳山　路縵山¶
¶
　　崇平縣南三十里五鄉隋隆安縣唐武徳四年於縣置¶
安州及山州又分隆安立教山建道都握三縣並屬安¶
州又置㟠州真潤古安西安建功五縣屬山州貞觀元¶
<pb:KR2k0004_WYG_171-3b>¶
年廢安州及三縣又廢山州及五縣以隆安𨽻愛州先¶
天九年改為崇安至徳二年改為崇平¶
¶
　　日南縣東北二百二十里四鄉漢居風縣界有居風山¶
山有風門常有風其山出金牛往往夜見照耀十里隋¶
改為日南縣　鑿山一名九真山　古縵山¶
¶
　　無編縣未詳里數三鄉漢舊縣屬九真郡又云西漢于¶
縣故城在今縣東¶
¶
　　軍寜縣西北二十一里五鄉隋軍安縣唐武徳五年于¶
<pb:KR2k0004_WYG_171-4a>¶
縣界置永州七年改為都州貞觀元年改為前真州¶
十年改屬愛州至徳二年改為軍寜縣　丹晝山¶
斧山　扶縁山　寜夷山　思栁水　咢水　鑿口¶
即馬援開石道處按二廣州記云馬援鑿九真山即¶
石為堤以遏海波自是不復遇漲海　居風山交州¶
記云居風山在郡西四里又南接射堋山夜静恒聞¶
射山其山出金昔有一嫗見金牛出食斫得鼻鎖焉¶
　珍山交州記云九真去郡三里有珍山山有神石¶
<pb:KR2k0004_WYG_171-4b>¶
廟值天亢旱二千石親到以水洗石即雲雨立降¶
堯山清風静夜時聞法鼓之聲　揺牛南中八郡志¶
云移風故縣有揺牛生壑裏時時共鬭則海沸或出¶
岸上家牛見則恐佈人或遮捕即霹靂隨至俗號曰¶
神女牛又牛每登岸與虎鬭角軟還入水復堅　銅¶
柱嶺表録舊有韋公幹為愛州刺史郡即漢伏波銅¶
柱以表封疆其柱在境公幹利其財欲椎鎔貨之於¶
賈胡土人不知援之所鑄且謂神物哭曰使君果壞¶
<pb:KR2k0004_WYG_171-5a>¶
是吾屬為海神所殺矣公幹不聴百姓奔走訴於都¶
督韓約約移書辱之公幹乃止　風門山上有風門¶
常吐風俗曰蕭瑟巖　銅船湖交州記云九真有一¶
湖去含浦四十里至隂雨日百姓見有銅船出水上¶
又有一牛出湖中以雞酒為祭便獲魚倍常若不設¶
此祀則漁得牛糞而已　弱水交州記云九真郡西¶
有弱水毛羽皆沈廣七八里望見旁人騎馬皆不得¶
渡也　磬石出浮邱溪又有流金澗多金沙出火齊¶
<pb:KR2k0004_WYG_171-5b>¶
狀如雲母重叠似黄金　鳥王如鵲頭上有毛冠尾¶
長一尺五寸純黒色若欲取諸鳥先選髙樹砍除枝¶
柯凖留上二枝以膠插著取鳥王置其下鳥王鳴呼¶
衆鳥聞聲皆争集其處或銜果實或送䖝蟻皆與鳥¶
王諸鳥著膠獠子之徒下收之也　蟻漆吳録云居¶
風縣有蟻絮籐人視土中知有蟻因墾𤼵有木枝插¶
其上則蟻出縁如生漆堅凝　潮雞地輿志云愛州¶
移風縣有潮雞嗚旦清如吹角潮至則鳴一名林雞¶
<pb:KR2k0004_WYG_171-6a>¶
其冠四開宛如芙蓉　趙嫗昔九真有女子趙嫗乳¶
長五尺不嫁常在山中聚盗結黨攻掠郡縣皆有金¶
塌齒履居象頭戰鬭以少男十餘為侍後刺史陸允¶
平平之　鴈隨棺㑹稽虞韶為日南太守即翻之父¶
也身死歸鄉有隻鴈隨棺至㑹稽棲於墓三年乃去¶
　野女日南有野女羣行不見其狀時見皛白袒衣¶
𥜗也　猓&KR1738;土人號曰歌然似獼猴而大手面目與¶
人無異皮毛軟毳細滑堪作褥此獸有仁義行則大¶
<pb:KR2k0004_WYG_171-6b>¶
者前小者後如得果實則小者先送與大者然後自¶
食夷人古堂□獠藥箭射之中一必獲其二未傷者¶
拔死者之箭自刺而死　□獠多變為虎其家相承¶
有虎鬼代代事之若變成生虎巫即殺雞向林祭之¶
打竹弩絃作聲咀咒云云¶
¶
　　驩州¶
¶
　　驩州日南郡今理九徳縣古越裳氏國九譯所通秦屬¶
象郡二漢屬九真郡吳置九徳郡晉宋齊因之隋置驩¶
<pb:KR2k0004_WYG_171-7a>¶
州後為日南郡唐武徳五年置南徳州總管府領徳明¶
知驩杜源七海八州南徳州領六縣八年改為九徳貞¶
觀初改為驩州又改為演州二年置驩州都督府領驩¶
源明智演林景海八州十三年廢明源海三州天寶元¶
年改為日南郡乾元元年復為驩州放驩兠於崇山即¶
此也¶
¶
　　元領縣四¶
¶
　　九徳　浦陽　越裳　懐驩¶
¶
<pb:KR2k0004_WYG_171-7b>¶
　　四至八到¶
¶
　　東北至東京(闕)　　　　　東北至西京陸路一¶
萬四千里　北至長安陸路一萬三千六百里　東¶
至㳂海福禄州一百二里　東至大海一百五十里¶
西至羈縻暑州一百四十里　北至演州一百五十¶
里又至愛州六百三里　西南至文單國十五日程¶
約七百五十里　東南至環王國十日程約五百里¶
　北至化州五百二十里　西北至靈□江四百七¶
<pb:KR2k0004_WYG_171-8a>¶
十里　西南至羈縻常州三百里¶
¶
　　户¶
¶
　　唐開元户九千六百一十九¶
¶
　　風俗¶
¶
　　郡國志云龎山洞人去為兩齒為飾刻胸作花文¶
山中立市十日一㑹鑄銅為器大如盤名旁旁為¶
財布朱吾以南又有狼野人居無屋舎依樹止宿¶
食生肉採香為業與人交易若上皇之人又有狼¶
<pb:KR2k0004_WYG_171-8b>¶
□裹身猶恥無蔽衣夜與賈人交易暗中嗅金便知¶
好惡¶
¶
　　姓氏¶
¶
　　(闕)¶
¶
　　人物無¶
¶
　　土産¶
¶
　　舊貢象牙　藥犀角　金薄　黃屑　沈香　斑竹¶
¶
　　九徳縣十一鄉州所治古越裳氏國秦開百越此為象¶
<pb:KR2k0004_WYG_171-9a>¶
郡漢武元鼎六年開交趾以南置日南郡治於朱吾領¶
北景盧容西捲象林五縣吳分日南置九徳郡晉宋¶
齊因之隋改為驩州廢九徳郡為縣今州治也後漢¶
遣馬援討林邑蠻援自交趾尋海隅開側道以避海¶
難從蕩昌昌南至九真郡自九真以南隨山刋木開¶
陸路至日南郡又南行四百餘里至林邑國又南行¶
二千餘里有西屠夷國援至其國鑄二銅柱於象¶
林日南界與屠夷分境以紀漢徳之盛其時以不能¶
<pb:KR2k0004_WYG_171-9b>¶
還者數十人留於銅柱之下至隋乃有三百餘家南¶
蠻呼為馬留人其水路自南安府南海行三千餘里¶
至林邑計交州銅柱五千里　鎮龍山　瀑布山　交¶
州記云陶横築城於土穴中得一物白色形如蠶蛹¶
無頭長數丈大十圍軟軟能動割腹肉如猪脂遂以¶
為臛香美横啖一杯於是三軍皆食焉¶
¶
　　浦陽縣東南五里四鄉晉舊縣　上里山　安龍山¶
越裳縣東北七十里元二鄉吳置唐武徳五年於縣置¶
<pb:KR2k0004_WYG_171-10a>¶
眀州柝置萬安引眀定逺三縣𨽻之又分日南郡文¶
谷縣置智州領文谷新鎮闕員金寜四縣貞觀十三¶
年廢眀州越裳屬智州後又廢智州以越裳屬驩州¶
懷驩縣未詳里數三鄉隋為咸驩縣屬九真郡唐武¶
徳五年於縣置驩州領安人扶演相景四源四縣治安¶
人貞觀元年改為演州十三年省相景縣入扶演二¶
十六年廢驩州其所管四縣廢入咸驩后改為懐驩¶
真元録此縣廢　長山　長江水　勾蛇其蛇食人¶
<pb:KR2k0004_WYG_171-10b>¶
腹欲殺此蛇必當令死如不死則尋追報人終不已¶
也雖衆人中往取害之萬不失一又曰鉤蛇長數丈¶
尾末有鉤取岸上人及牛馬食之　居風母交州記¶
云居風母似猿見人若慙屈頭打殺得風便還活¶
果下牛九徳出果下牛髙三尺漢時樂浪郡亦有果¶
下馬並髙三尺　他綸木堪為衣裳及褥　象孕則¶
五年一生被傷則羣黨相扶将去死則向南跪拜鳴¶
三匝以木覆之雄死雌則泥土著身不飲食輒流涕¶
<pb:KR2k0004_WYG_171-11a>¶
也　搪牛形如牛而大身黒頭白角長二丈堪為酒¶
器　駃牛異物志日南多駃牛日行數百里　又出¶
香木名曰蜜香即沈香也　木斯香花草花外國以¶
為首飾¶
¶
　　陸州¶
¶
　　陸州玉山郡今理烏雷縣秦象郡地漢以來屬交趾郡¶
梁分置黄州及寜海郡隋平陳郡廢改黄州為玉州煬¶
帝初州廢併其地入寜越郡之玉山縣唐武徳五年置¶
<pb:KR2k0004_WYG_171-11b>¶
玉州領海安海平二縣貞觀二年廢玉山州上元二年¶
復置改為陸州以州界山為名天寳元年改為玉山郡¶
乾元元年復為陸州¶
¶
　　元領縣三¶
¶
　　烏雷　華清　寜海¶
¶
　　四至八到¶
¶
　　西北至東京(闕)　　　　　西北至西京七千六百¶
里　西北至長安七千九百里　東至亷州界三百里¶
<pb:KR2k0004_WYG_171-12a>¶
南至大海不知里數　西至武安州三百七十里¶
北至恩平縣郡七百五十二里　東南至海不知里¶
數　西南至當郡寧海縣二百四十里　西北至蘇¶
茂郡一百三十里　東北至寧越(闕)　六百里¶
¶
　　户¶
¶
　　唐開元户四百九十四¶
¶
　　風俗¶
¶
　　人採珠煮海為業皆蠻獠烏滸諸夷所居不為編户¶
<pb:KR2k0004_WYG_171-12b>¶
率頭為名大封者數百口以一户(闕)　稅布五匹米¶
百斛為恒賦笙號舞絃鍾鳴形琶三絃名為登¶
¶
　　姓氏¶
¶
　　(闕)¶
¶
　　人物無¶
¶
　　土産¶
¶
　　珠　玳瑁　鼊皮　翡翠毛　甲香¶
¶
　　烏雷縣南北四十里一鄉州所治也¶
¶
<pb:KR2k0004_WYG_171-13a>¶
　　華清縣郭下一鄉舊玉山縣唐天寳年中改¶
¶
　　寧海縣在烏雷縣西三百一十里漢舊安縣唐至德二¶
年改為寧海　越王石　䍧牱山¶
¶
　　福禄州¶
¶
　　福禄州福禄郡今理安遠縣土俗同九眞郡之地後為¶
生獠所據唐龍朔三年智州刺史謝法成招尉生獠昆¶
明比樓等七千餘落總章三年置福禄州以處之天寳¶
元年改為福禄郡至德二年改為唐林郡乾元元年復¶
<pb:KR2k0004_WYG_171-13b>¶
為福禄州¶
¶
　　元領縣三¶
¶
　　柔遠　唐林　福禄¶
¶
　　土産¶
¶
　　貢白蠟　紫緋　騏麟竭　無名異¶
¶
　　柔逺縣一鄉州理本名安遠唐至德二年改為柔逺¶
唐林縣一鄉¶
¶
　　福禄縣一鄉　已上三縣與州同置¶
¶
<pb:KR2k0004_WYG_171-14a>¶
　　長州¶
¶
　　長州文陽郡今理文陽縣土地與九眞郡同唐初置長¶
州天寳元年改為文陽縣乾元元年復為長州¶
¶
　　領縣四各一鄉¶
¶
　　文陽　銅蔡　長山　其常　已上四縣與州同置¶
¶
　　四至¶
¶
　　北至東京(闕)　　　　　　北至西京九千九百里¶
北至長安一萬二千里¶
¶
<pb:KR2k0004_WYG_171-14b>¶
　　户¶
¶
　　唐户六百四十八¶
¶
　　土産¶
¶
　　貢金¶
¶
　　武峩州¶
¶
　　武峩州武峩郡今理武峩縣土地與安南府同唐立為¶
粤州天寳元年改為龍水郡乾元元年復為粤州¶
¶
　　領縣四¶
¶
<pb:KR2k0004_WYG_171-15a>¶
　　龍水　崖山　東璽　天河　已上四縣與州同置¶
¶
　　芝州¶
¶
　　芝州忻城郡今理忻城縣土地與交州同唐置芝州天¶
寳元年改為忻城郡乾元元年復為芝州最逺惡之處¶
¶
　　元領縣一¶
¶
　　忻城¶
¶
　　已上五州獨見通典按開元貞元及郡國郡縣嶺¶
南海圖志記畧並無此郡¶
¶
<pb:KR2k0004_WYG_171-15b>¶
　　湯州¶
¶
　　湯州湯泉郡今理湯泉縣秦屬象郡地唐置湯州天寳¶
元年改為温泉郡乾元元年復為湯州¶
¶
　　領縣三各一鄉¶
¶
　　湯泉　緑水　羅韶　已上三縣與州同置¶
¶
　　演州¶
¶
　　演州演水郡今理忠義縣唐武德五年於驩州懐驩縣¶
置驩州貞觀元年改為演州二十六年廢演州入咸驩¶
<pb:KR2k0004_WYG_171-16a>¶
縣¶
¶
　　元領縣三¶
¶
　　忠義一鄉　懷驩西二十五里三鄉　龍池共二百¶
二十里二鄉¶
¶
　　四至¶
¶
　　北至東京(闕)　　　北至西京(闕)萬一千四百里¶
¶
　　北至長安一萬二千里　北至愛州二百五十里¶
¶
　　南至驩州一百五十里　東北至海六百里¶
¶
<pb:KR2k0004_WYG_171-16b>¶
　　林州¶
¶
　　林州隋為林邑郡唐貞觀九年綏懐林邑置林州寄治¶
驩州南界今廢無名州¶
¶
　　領縣三無户口去長安一萬二千里¶
¶
　　林邑　金龍　海界¶
¶
　　林邑縣州所治漢武帝開百越於交趾郡南三千里置¶
日南郡領縣四治於朱吾其林邑即日南郡之象林¶
縣在日南郡東界四百里後漢靈帝時中原喪亂象¶
<pb:KR2k0004_WYG_171-17a>¶
林縣人區連殺象林郡縣今自稱林邑王後有范雄¶
者代區連相傳累世遂為林邑國其地開百户以向¶
日晉武帝時苑氏入貢東晉末攻陷日南郡告交州¶
刺史吉蕃求以日南郡北界横山為界其後又陷九¶
真郡自是屢㓂交趾南界至唐貞觀中其王修職貢¶
乃以驩州南僑置林邑郡以羈縻之非正林邑國也¶
金龍縣隋文帝時遣大將軍劉方率被萬人自交趾¶
南伐林邑敗之其王梵志遁走方收其廟主一十八人¶
<pb:KR2k0004_WYG_171-17b>¶
皆鑄金為之盡虜其人空其地乃班師因方得金龍乃¶
為縣名¶
¶
　　海界縣¶
¶
　　已上三縣並貞觀九年置¶
¶
　　景州¶
¶
　　景州北景郡隋北景郡唐貞觀二年置南景州寄治驩¶
州南界八年改為景州亦廢無其名¶
¶
　　元領縣三無户口¶
¶
<pb:KR2k0004_WYG_171-18a>¶
　　北景　由文　朱吾¶
¶
　　北景縣漢縣名屬日南郡在安南府三千里北景者以¶
日在表北景在表南晉将灌邃改林邑王范佛破其¶
國遂於其國五月五日立表日在表北影在表南九¶
寸一分故自北景南皆北户以向日也北字或單為¶
匕¶
¶
　　由文縣唐貞觀二年置¶
¶
　　朱吾縣漢日南郡所治之縣也前志云朱吾縣人不粒¶
<pb:KR2k0004_WYG_171-18b>¶
食邑多魚資魚為生朱吾在日南郡此僑立名也¶
¶
　　籠州¶
¶
　　籠州扶南郡今理武勒縣唐貞觀十二年清平公李引¶
節遣籠州大同縣人龔固興招慰生蠻置籠州天寳元¶
年改為扶南郡乾元元年復為籠州　扶南國在日南¶
郡之南大海西大島中去日南郡約七千餘里在林邑¶
國西南三千里其王貞觀中遣使朝貢放立籠州招致¶
之遥取其名非正扶南國地也¶
¶
<pb:KR2k0004_WYG_171-19a>¶
　　元領縣七¶
¶
　　武勒　武禮　羅龍　扶南　龍額　武觀　武江¶
¶
　　已上七縣與州同置¶
¶
　　四至¶
¶
　　東至邕州八百里¶
¶
　　户¶
¶
　　都管户三千六百六十七¶
¶
　　環州¶
¶
<pb:KR2k0004_WYG_171-19b>¶
　　環州正平郡今理正平縣唐貞觀十二年清平公李引¶
節開拓生蠻置環州以環王國為名天寳元年改為正¶
平郡乾元元年復為環州¶
¶
　　元領縣八¶
¶
　　正平一鄉　福零一鄉　龍源　思恩一鄉　歌良¶
武石二鄉　饒勉二鄉　䝉都¶
¶
　　已上八縣與州同置¶
¶
　　四至¶
¶
<pb:KR2k0004_WYG_171-20a>¶
　　正南㣲南至宜州二百里¶
¶
　　德化州¶
¶
　　德化州唐永泰二年於安南府西界䍧牱南界置¶
¶
　　元領縣二¶
¶
　　德化　歸義¶
¶
　　已上二縣與州同置¶
¶
　　郎茫州¶
¶
　　郎茫州唐永泰二年於南安府西界置¶
¶
<pb:KR2k0004_WYG_171-20b>¶
　　元領縣二¶
¶
　　郎茫　古勇¶
¶
　　已上二縣與州同置¶
¶
　　龍武州¶
¶
　　龍武州唐永泰二年於南安西界置¶
¶
　　元領縣二¶
¶
　　龍邱　福宇¶
¶
　　已上二縣與州同置¶
¶
<pb:KR2k0004_WYG_171-21a>¶
　　已上七州元屬安南都䕶¶
¶
¶
¶
¶
¶
¶
¶
<pb:KR2k0004_WYG_171-21b>¶
¶
¶
¶
¶
¶
¶
¶
¶
　　太平寰宇記卷一百七十一¶
¶
