# -*- mode: mandoku-view -*-
#+TITLE: 太平寰宇記
#+DATE: 2019-03-29 20:51:36.231729
#+PROPERTY: ID KR2k0004
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 47
<pb:KR2k0004_WYG_047-1a>¶
　　欽定四庫全書¶
¶
　　太平寰宇記卷四十七¶
¶
　　宋　樂史　撰¶
¶
　　河東道八¶
¶
　　絳州¶
¶
　　絳州絳郡今理正平縣禹貢冀州之域星分觜參虞舜¶
及周並為冀州地春秋時屬晉即故絳與新田之都也¶
左傳晉人謀去故絳欲居郇瑕氏之地注曰郇瑕在河¶
<pb:KR2k0004_WYG_047-1b>¶
東解縣韓獻子曰郇瑕氏土薄水淺不如新田遂遷新¶
田注曰新田今平陽絳邑縣是也史記曰晉静公三年¶
韓魏趙三卿滅晉其地屬魏戰國時亦為魏地秦置三¶
十六郡今州即秦之河東郡地也楚漢之際魏豹盡有¶
其地韓信虜魏豹定魏地置河東上黨太原郡今州即¶
漢河東郡之臨汾縣地也魏正始八年分河東汾北置¶
平陽郡又為平陽郡地後魏太武帝於今理西南二十里¶
正平縣界栢壁置東雍州及正平郡其地屬焉孝文帝¶
<pb:KR2k0004_WYG_047-2a>¶
廢東雍州其正平郡不改東魏靜帝復置東雍州周明¶
帝武成二年改東雍州為絳州仍移於聞喜縣東二十¶
里龍頭城正平郡亦與州俱遷武帝又移於今正平縣¶
西南二十里栢壁建徳六年又移於今稷山縣西南二¶
十里玉璧隋開皇三年罷郡自玉璧移絳州於東雍州¶
城即今州理是也領縣八大業三年廢州為絳郡唐義¶
師將西入闗大軍進次古堆去絳郡十餘里隋守將陳¶
叔逹堅守不下髙祖命厨人曰明日早下絳城然後食¶
<pb:KR2k0004_WYG_047-2b>¶
乃引兵攻城自旦及辰破之仍置絳郡唐武徳元年置¶
絳州總管府管絳潞蓋建澤沁韓晉吕澮泰蒲虞苪邵¶
十五州絳州領正平太平曲沃聞喜稷山五縣三年廢¶
總管府其年以廢北澮州之翼城置翼城郡領翼城絳¶
小鄉三縣武徳元年改為澮州二年改為北澮州四年¶
州廢三縣并入絳州置南絳州又置絳縣天寳元年改¶
為絳郡乾元元年復為絳州¶
¶
　　元領縣九　今七¶
¶
<pb:KR2k0004_WYG_047-3a>¶
　　正平　太平　曲沃　翼城　絳縣　稷山　垣縣¶
陜州割到¶
¶
　　三縣割出¶
¶
　　萬泉入蒲州　聞喜入解州　龍門入蒲州¶
¶
　　州境¶
¶
　　東西三百六十五里　南北二百三十里¶
¶
　　四至八到¶
¶
　　東南至東京一千里　東南至西京取垣縣王屋路¶
<pb:KR2k0004_WYG_047-3b>¶
四百八十四里　西南至長安五百九十里　東至¶
澤州四百五十里　南至陜州二百二十里　西至¶
同州四百一十里　北至慈州三百七十里　東南¶
至河南府五百里　西南至蒲州三百七十里　西¶
北至慈州二百四十里　東北至晉州一百四十里¶
¶
　　户¶
¶
　　唐開元户八萬一千九百八十八皇朝户主三萬¶
九千九百三十二客六千六百三十八¶
¶
<pb:KR2k0004_WYG_047-4a>¶
　　風俗¶
¶
　　與河南府同¶
¶
　　人物¶
¶
　　荀息　趙衰　介之推　董狐　吕相　祁奚　公¶
孫杵臼　師曠　韓起　叔向　毌丘儉聞喜人欲¶
襲司馬晉王兵敗習鑿齒曰毌丘儉感明帝之顧命¶
可謂忠矣　裴秀　郭璞　裴松之河東聞喜人注¶
陳壽三國志又注司馬遷史記　孫子野修宋史及¶
<pb:KR2k0004_WYG_047-4b>¶
宋畧三十卷　王績龍門人自稱東臯子兄通號文¶
中子　裴行儉聞喜人為安撫大食使生擒都支遮¶
匐而還其少子光庭開元中為侍中　裴炎聞喜縣¶
人相髙宗及則天謀覆唐祚被誅　敬暉太平人誅¶
張易之拜侍中進封平陽郡王　裴度聞喜人六拜¶
正司空¶
¶
　　土産¶
¶
　　墨黎　䗶蠋　防風　夾綬紗縠子　粱米　貨布¶
<pb:KR2k0004_WYG_047-5a>¶
胡桃　羊馬　乾棗¶
¶
　　正平縣舊二十二鄉今四鄉本漢臨汾縣地屬河東郡¶
按漢臨汾縣在今縣東北二十五里臨汾故城是也魏¶
正始八年分河東之汾北置平陽郡臨汾縣屬焉隋開¶
皇初改屬正平郡三年罷郡屬絳州十八年改臨汾縣¶
為正平縣因正平郡為名大業三年罷州置絳郡仍屬¶
焉唐因之　定境山在縣西五十里唐長安年中郡人¶
與慈州人争界因以青山為界天寳六年勅改為定境¶
<pb:KR2k0004_WYG_047-5b>¶
山　汾水在縣南東北自曲沃縣界流入　澮水在縣¶
南七里東自曲沃縣界流入晉平公齊景公至澮上有¶
犬狸身狐尾墮平公車即此　龍谷水在縣東北一十¶
八里左傳昭公二十九年龍見於絳郊即此處也　州¶
城本後魏東雍州及正平郡城也太和中皇都徙洛罷¶
州改郡即謂此也　臨汾故城即漢臨汾縣也在今理¶
東北二十五里　栢壁在縣西二十里後魏明元帝於¶
此置栢壁鎮太武時廢鎮置東雍州及正平郡周武帝¶
<pb:KR2k0004_WYG_047-6a>¶
移此置絳州建徳六年又自此移絳於今稷山縣西南¶
十二里玉璧城按栢壁髙二丈周八里　晉虒祁宫在¶
縣南六里左傳云石言于晉魏榆晉侯問於師曠曰石¶
何故言對曰石不能言或憑焉抑又聞之作事不時怨¶
讟動於民則有非言之物而言于是晉侯方築虒祁之¶
宫叔向曰子野之言君子哉是宫也成諸侯必叛今按¶
宫南有澮水北有汾水俱西流至宫西而合隋末依宫¶
餘址築堡今名修義堡　晉靈公臺在縣西北二十一¶
<pb:KR2k0004_WYG_047-6b>¶
里故長修城左傳曰晉靈公不君從臺上彈人觀其避¶
丸即此臺也　晉齊姜墓在縣南九里申生之母也¶
驪姬墓在縣南八里晉獻公伐驪戎以驪姬歸立為夫¶
人生奚齊其娣生卓子䜛太子申生自殺晉室大亂¶
晉羊舌大夫墓在縣西二里　九原一名九京晉大夫¶
趙盾塟所禮記謂趙文子觀處有水名古水出自原西¶
　王澤水經注引史記曰晉智伯瑶攻趙襄子襄子奔¶
保晉陽原過後至遇三人於王澤自帶以下不見持竹¶
<pb:KR2k0004_WYG_047-7a>¶
二節與原過曰為我遺無䘏原過受之即此澤　臨龍¶
谷郡國志在縣東南後周與齊王交聘路經谷側使人¶
多於此賦詩　故家雀闗在縣南七里　故汾東城在¶
今縣東北一百二十里　荀城冀州圖云荀城在縣西¶
十五里即重耳所居之所　蜚亷城蜚亷事紂所居有¶
城存　長修故城郡國縣道記云絳西北三十里長修¶
古城是漢髙帝二年封杜恬為侯國後漢省故城南有¶
修水西流入　旋臺夏桀所造言可以廻旋　羲和廟¶
<pb:KR2k0004_WYG_047-7b>¶
在州内　殷之巫咸晉之趙盾皆有廟存¶
¶
　　曲沃縣東五十里舊二十鄉今五鄉本晉舊都絳縣漢¶
以為絳縣屬河東郡今縣南二里絳邑故城是也後漢¶
加邑字屬郡不改晉改屬平陽郡後魏孝文帝於今縣¶
東南十里絳山北置曲沃縣屬正平郡因晉曲沃為名¶
周明帝移長樂城于今縣南七里樂昌堡隋開皇三年¶
罷正平郡改屬絳州十年又移於絳邑故城即今治也¶
　絳山在縣南十三里出銅鐡開山圖絳水出絳山東¶
<pb:KR2k0004_WYG_047-8a>¶
谷東距白馬山　澮水經故城南西流合絳水　汾水¶
西南去縣二十二里自北太平縣來　絳邑故城漢絳¶
縣本春秋晉都新田也在縣南二里左傳晉人謀去故¶
絳欲居郇瑕氏之地韓獻子謂土薄水淺不如新田有¶
汾澮以流其惡遂居新田漢為縣屬河東郡周勃為絳¶
侯即其地　陘庭故城在縣西北左傳曰曲沃武公伐¶
翼次於陘庭　臺駘神祠在縣西南三十六里左傳曰¶
晉侯有疾卜人曰臺駘為祟問于子産曰昔金天氏有¶
<pb:KR2k0004_WYG_047-8b>¶
裔子曰昧為元冥師生允格臺駘能業其官宣汾洮¶
障大澤以處大原帝用嘉之封諸汾川沈姒蓐黄實守其¶
祀今晉主汾而滅之由是觀之則臺駘汾神也蓋晉都¶
絳時所立也　天井水一名石槌水三水皆經曲沃之¶
地又水經云天井水西逕堯城南又西南入汾　桐鄉¶
城尚書云伊尹放太甲於桐宫是此地在縣西南　程¶
公祠祠在縣界郡國志云龍頭城有程公祠即晉賢士¶
程本子與孔子相逢傾葢接轂與語孔子取束帛贈之死¶
<pb:KR2k0004_WYG_047-9a>¶
塟于此而冢存　晉里克墓在縣界五里　驪姬冢在¶
縣界晉獻公夫人䜛公殺太子申生者¶
¶
　　太平縣北四十五里舊十五鄉今五鄉本漢臨汾縣地¶
屬河東郡自漢迄魏皆同後魏太武帝于今縣東北二¶
十七里太平故闗城置泰平縣屬平陽郡周改為太平¶
縣因闗為名隋開皇三年罷郡改屬晉州十年來屬隋¶
理在今縣東北三十里太平故城是也唐武徳元年移¶
於今理東北二十七里太平闗城貞觀七年又移于今¶
<pb:KR2k0004_WYG_047-9b>¶
理　汾水北自臨汾縣界来在縣東二十九里　太平¶
故闗城後魏太平縣地在縣北二十七里隋開皇七年¶
自此移太平縣于今理北三十里太平故城大業三年¶
於此置太平闗隋末廢武徳元年又自太平故城移縣¶
理此貞觀七年移于敬堡今理是也　白波壘在縣東¶
南一十二里後漢末靈帝中平六年黄巾餘賊郭大等¶
於西河白波谷㓂太原於此築壘　子竒壘在縣東三¶
十里十六國春秋曰後秦王姚興遣弟安北將軍義陽¶
<pb:KR2k0004_WYG_047-10a>¶
公平字子竒與征虜將軍狄伯支等步騎四萬伐魏攻¶
平陽陷之遂據柴壁魏軍大至截汾水以守之平大敗¶
將麾下三十騎赴汾而死狄伯支等十將四萬人皆為¶
魏擒今按此壘西臨汾水壘側尚有柴村子竒投汾即¶
此處也　趙盾祠在縣西南一十八里　李牧祠在縣¶
東北一十三里　晉公孫杵臼墓并程嬰墓在縣南二¶
十一里趙盾塋中　唐城堯年十六封唐侯于此¶
翼城縣東北一百里舊十八鄉今六鄉本漢絳縣地屬¶
<pb:KR2k0004_WYG_047-10b>¶
河東郡自漢魏不改後魏明帝置北絳縣於曲沃縣東¶
屬北絳郡周齊不改隋開皇三年罷郡改屬晉州十六¶
年改為翼城縣屬絳州因縣東古翼城為名也義寧元¶
年於此置郡城縣屬焉武徳元年廢郡置澮州四年廢¶
澮州縣屬絳州　澮髙山一名詳髙在縣東南二十五¶
里其山出鐵又郡國志云晉平公與齊景公至澮上有¶
犬狸身狐尾墮平公之車即此城也驪姬冢在其下¶
澮水在縣南二十里　羊角山在縣東三十里　馬嶺¶
<pb:KR2k0004_WYG_047-11a>¶
山在縣東七十五里南北有長嶺嶺上東西有通道焉¶
穆天子傳云鈃蹬即此也　故翼城在縣東南十五里¶
晉故絳都也左傳曰曲沃莊伯以鄭人邢人伐翼詩譜¶
曰穆侯遷都於絳曽孫孝侯改絳為翼翼為晉之舊都¶
後獻公又北廣其城方二里命之為絳　故唐城在縣¶
西二十里都城記唐國帝堯之裔子所封也引春秋夏¶
后孔甲時有劉累者以豢龍之術事孔甲夏后嘉之賜¶
氏御龍以更豕韋之後及龍一雌死醢之以食夏后既¶
<pb:KR2k0004_WYG_047-11b>¶
而更使求之不得懼而遷於魯縣夏后葢别封劉累之¶
孫至成王時唐人作亂成王㓕之而封其弟大叔虞更¶
遷唐人子孫于杜謂之杜伯即范㑹所言在周為唐杜¶
氏然則是唐叔虞初封之處至唐叔子爕北徙晉水之¶
陽因改曰晉　古熒城在縣東南八十五里春秋襄公¶
二十三年秋伐晉取朝歌為二隊入孟門登太行張武¶
軍於熒庭杜預注曰張武軍謂築壘壁熒庭晉地然庭¶
在此城葢齊侯所築也酈善長水經注云紫谷水東出¶
<pb:KR2k0004_WYG_047-12a>¶
白馬川西逕熒庭城南而西出紫谷與乾河合即教水¶
之支川也按此城與紫谷相當是古熒庭也　晉厲公¶
墓在縣東南一十六里髙一丈六尺塟在翼城東門之¶
外杜預注云不以君禮塟按絳縣晉文墓髙一十文厲¶
公不以禮塟故小墓耳　障壁城後魏北絳及此絳縣¶
也¶
¶
　　稷山縣西四十九里舊十六鄉今六鄉本漢聞喜縣地¶
屬河東郡自漢迄晉不改後魏孝文帝於今縣東南三¶
<pb:KR2k0004_WYG_047-12b>¶
十里置髙涼縣屬髙涼郡周文帝移髙涼縣於玉壁在¶
縣西南十二里隋開皇三年罷郡以縣屬絳州十八年¶
改稷山縣以稷山為名唐末屬河中府後唐同光二年¶
割𨽻絳州　稷山在縣南五十里左傳曰晉侯理兵于¶
稷以畧狄土杜預注今河東聞喜西有稷山即此地也¶
　汾水東自正平縣界流入在縣南五十里　玉壁故¶
城在縣西南十二里後魏大統四年東道行臺王思政¶
表築玉壁城因而自鎮之八年髙歡㓂玉壁思政有謀¶
<pb:KR2k0004_WYG_047-13a>¶
畧攻竟不尅即謂此　稷祠在縣南五十里稷山上¶
清原城冀州圗記在縣西北二十里晉文公蒐作五軍¶
之所　羲和墓在縣東北十七里堯時羲氏和氏掌天¶
地之官¶
¶
　　絳縣東南八十里舊十三鄉今四鄉本漢聞喜縣地自¶
漢迄晉同後魏孝文帝置絳南縣其地屬焉因縣北絳¶
山為名屬正平郡孝莊帝改屬南絳郡縣理車箱城今¶
縣南十里車箱城是也恭帝去南字直為絳郡開皇三¶
<pb:KR2k0004_WYG_047-13b>¶
年罷郡改屬絳州武德元年自車箱城移於澮州四年¶
廢澮州屬絳州　教山今名效山亦名罩山在縣南八¶
十五里山海經云教山之上多玉而無石教水出焉¶
備窮山在縣東北二十五里出鐵&KR1133;穴五所　絳水一¶
名沸泉水出絳山東谷懸流奔壑一十許丈青崖如黛¶
素湍如練委極為竒觀水西北注于澮史記稱智伯率¶
韓魏引水灌晉陽不没者三版智氏曰吾始不知水可¶
以亡人之國今乃知之汾水可以浸平陽絳水可以浸¶
<pb:KR2k0004_WYG_047-14a>¶
安邑於是韓魏之君共殺智伯水在縣北一十四里¶
晉文公墓在縣東北二十四里左傳曰文公卒將殯於¶
曲沃出絳柩中有聲如牛吼唐貞觀十一年詔致祭禁¶
樵蘇　太隂山在縣東南十里崖壁峭絶陽景不到因¶
曰太隂　絳山在縣西一十八里西入聞喜縣界東距¶
白馬山　聖水在縣西十里疾者飲輒愈耆老相傳太¶
和六年土人楊斛因耕忽有三泉黯然不流汲一泉二¶
泉輒動亦如莒縣九井汲一井而八井泉動即此𩔖也¶
<pb:KR2k0004_WYG_047-14b>¶
　古里車箱城去縣東南十里在太隂山北四面懸絶¶
魏大統五年修其城東西長形似車箱因名　禹廟夏¶
禹之廟始皇廟亦在此　禹臺夏禹之所立　璇臺瓊¶
室在城南門夏桀造¶
¶
　　垣縣東南一百十里舊六鄉今四鄉本河東郡之縣名¶
其地即周召分陜之所今縣東北六十里有邵原祠廟¶
下古棠樹春秋襄二十三年齊侯伐晉取朝歌為二隊¶
入孟門登太行張武軍於熒庭戍郫邵杜注云晉書地¶
<pb:KR2k0004_WYG_047-15a>¶
理志云漢屬河東郡後魏獻文帝皇興四年置邵郡于¶
陽壺舊城西魏大統三年置邵州移于今所隋大業三¶
年廢邵州置垣縣以地近故垣城因以名縣義寧元年¶
置邵原郡唐武徳元年改為邵州貞觀元年州廢縣入¶
絳州龍朔二年𨽻洛乾封二年還絳天順三年改屬洛¶
長安二年還絳貞元三年入陜元和三年又歸絳　王¶
屋山在縣東北沇水所出　鼓鍾山在縣東北六十里¶
山海經云鼓鍾之山帝臺之所以觴百神　黄河孟津¶
<pb:KR2k0004_WYG_047-15b>¶
水在縣南門五步從平陸縣東雍州谷口經王屋山至¶
縣界　古陽壺城南臨大河左傳襄公元年春晉圍宋¶
彭城以宋五大夫在彭城者歸寘諸瓠丘杜注云晉地¶
河東東垣縣東南有壺丘水經注云清水又東南逕陽¶
壺城即垣縣之壺丘亭也　古清亷縣在縣西北二十¶
二里後魏割聞喜安邑東界之人於清亷山北置縣隸¶
壺丘郡大業二年廢唐武徳元年復置九年廢　古亳城¶
在縣西北十五里尚書湯誥王歸自克夏至於亳誕告¶
<pb:KR2k0004_WYG_047-16a>¶
萬方即此也　古臯落城在縣西北六十里一名倚箔¶
城按左傳閔公二年晉侯使太子申生伐東山臯落氏¶
杜注云赤狄别種也注水經云清水東流注臯落城北¶
　故垣縣在今縣西北漢為縣城東有泉西南流合清¶
水　五户祠在縣西十七里¶
¶
¶
¶
<pb:KR2k0004_WYG_047-16b>¶
¶
¶
¶
¶
¶
¶
¶
¶
　　太平寰宇記卷四十七¶
¶
