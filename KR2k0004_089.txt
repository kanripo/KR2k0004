# -*- mode: mandoku-view -*-
#+TITLE: 太平寰宇記
#+DATE: 2019-03-29 20:51:38.134460
#+PROPERTY: ID KR2k0004
#+PROPERTY: BASEEDITION WYG
#+PROPERTY: WITNESS master    
#+PROPERTY: JUAN 89
<pb:KR2k0004_WYG_089-1a>¶
　　欽定四庫全書¶
¶
　　太平寰宇記卷八十九¶
¶
　　宋　樂史　撰¶
¶
　　江南東道一¶
¶
　　潤州¶
¶
　　潤州丹陽郡今理丹徒縣禹貢揚州之域春秋時属吳¶
謂其地為朱方左傳云齊慶封奔吳與之朱方是也至¶
魯哀二十二年吳為越所倂地復屬越楚靈王使屈申¶
<pb:KR2k0004_WYG_089-1b>¶
圍朱方執慶封其地屬於楚秦并天下為會稽鄣二縣¶
之境按吳地志云自句容以西屬鄣郡以東屬會稽郡¶
漢初為荆國故荆王劉賈所都之地今郡城中賈墓尚¶
存至吳王濞誅以其地倂入江都國武帝又分屬丹陽¶
會稽二郡之地後漢吳丹陽二郡地按後漢建安十四¶
年吳孫權自呉徙都於京口十六年遷都秣陵復於京¶
口置京都督以鎮焉又吳志云京都所統蕃衛尤要是¶
以為重鎮後為南徐州置刺史鎮下邳而京城有留局¶
<pb:KR2k0004_WYG_089-2a>¶
其後徐州或鎮盱眙或鎮姑孰皆留局於京口晉平吳¶
又為毗陵丹陽二郡地兼置揚州元帝渡江都建康改¶
為丹陽爾雅云絶髙為京其城因山為壘縁江為境因¶
為之京口宋因置南東海郡及南徐州而揚州如故齊¶
梁以後並因之至陳六代常以此地為重鎮隋平陳因¶
廢南徐州以為延陵鎮移居於京口為延陵縣屬蔣州¶
開皇十五年罷延陵鎮以蔣州之延陵永年常州之曲¶
阿三縣置潤州於鎮城葢取州東潤浦以立名焉大業¶
<pb:KR2k0004_WYG_089-2b>¶
三年廢江都郡之延陵縣為丹徒徙延陵還治故縣屬¶
茅州六年輔公祐反復據其地七年賊平又置潤州領¶
丹徒縣八年廢潤州以曲阿來屬九年揚州移理江都¶
以延陵句容白下三縣屬潤州天寳元年改為丹陽郡¶
乾元元年復為潤州永泰後常為浙西道觀察使理所¶
皇朝為鎮江軍節度¶
¶
　　元領縣六　今四¶
¶
　　丹徒　延陵　丹陽　金壇¶
¶
<pb:KR2k0004_WYG_089-3a>¶
　　二縣割出¶
¶
　　上元(入井州)句容(入昇州)¶
¶
　　州境¶
¶
　　東西一百一十里　南北一百六十二里¶
¶
　　四至八到¶
¶
　　西北至西京一千八百二十里　西北至東京一千¶
四百里　西北至長安二千六百七十里　東至常¶
州一百七十里　南至宣州四百五十里　西至揚¶
<pb:KR2k0004_WYG_089-3b>¶
州六合縣四百五十三里　北渡江至揚州六十三¶
里　東南至常州一百九十六里　西南至昇州一¶
百八十里　東北至揚州界四十五里¶
¶
　　户¶
¶
　　唐開元戸五萬四千五百皇朝户主一萬一千六百四¶
十七客一萬五千九百¶
¶
　　風俗¶
¶
　　吳越之君皆好勇故其人至今好用劍輕死易𤼵自¶
<pb:KR2k0004_WYG_089-4a>¶
永嘉南遷斯為淳鄉人性禮讓謙謹亦驕奢淫逸婚¶
嫁喪𦵏雜用周漢之禮¶
¶
　　丹陽郡出四姓　許　左　甘　紀¶
¶
　　人物¶
¶
　　檀道濟髙平金鄉人世居京口¶
¶
　　唐桓彦範潤州曲阿人以誅張易之功拜納言為侍¶
中扶陽郡¶
¶
　　土産¶
¶
<pb:KR2k0004_WYG_089-4b>¶
　　貢方紋綾　水波綾　羅綿絹¶
¶
　　丹徒縣舊二十鄉今七鄉春秋吳朱方之邑漢為丹徒¶
縣地吳錄地理云朱方後名谷陽秦望氣者云其地有¶
天子氣始皇使赭衣徒三千人鑿長坑敗其勢改云丹¶
徒漢書曰丹徒縣屬會稽郡續漢書郡國志云屬吳郡¶
呉大帝嘉禾三年改丹徒為武進晉太康三年復曰丹¶
徒南徐州記云京口北為徐陵其地葢丹徒縣之西鄉¶
京口里也　萬嵗樓京口記云晉王恭為刺史改創西¶
<pb:KR2k0004_WYG_089-5a>¶
南樓名萬嵗樓西北名芙蓉樓樓之最髙者至今存焉¶
又按輿地志云俗傳此樓飛向江外以鐡鎮縻之方已¶
　北固山在縣北一里南徐州記云城西北有嶺陡入¶
江三面臨水號云北固劉楨京口記云囘嶺入江懸水¶
峻壁舊北顧作固字梁髙祖云作鎮作固城有其語然¶
北望海口實為北觀以理而推宜改為顧望之顧輿地¶
志云天景清明登之望見廣陵城如在青霄中相去鳥¶
道五十餘里　馬蒜山在縣西北三里晉安帝時海賊¶
<pb:KR2k0004_WYG_089-5b>¶
孫恩戰士十萬至蒜山來武帝衆無一旅横擊大破之¶
即此處也山生澤蒜因以為名　髙驪山在縣西南七¶
十里梁武帝輿駕東行記云自覆船山洒甖山南次髙¶
驪山傳云昔髙驪國女來此東海神乗船致酒醴聘之¶
女不肯海神撥船覆酒流入曲阿湖故曲阿酒美也又¶
搜神記云諸葛恪為丹陽尹出獵於兩山之間忽見小¶
兒衆莫之識㕘佐問之曰此事在白澤圖曰兩山之間¶
其精如小兒名曰係囊衆伏其博識　京峴山梁典云¶
<pb:KR2k0004_WYG_089-6a>¶
武帝望京峴山盤紆似龍掘其石為龍目二湖也　譙¶
山戍海口之戍也　伊婁河開元十二年潤州刺史齊¶
瀚以潤州北界隔江為限毎船繞爪步江沙尾迂迴六¶
十里多為風濤所損臣請於京口埭下直截渡江二十¶
里開伊婁河一十五里即達楊子縣無風水之災嵗取¶
利有億并立伊婁埭自是免漂損之災　西浦南徐州¶
記云京口舊名項口異苑云交州阮郎晉永和中出都¶
至西浦泊舟見一青衣女子云杜蘭香遣信託好君子¶
<pb:KR2k0004_WYG_089-6b>¶
郎愕然云蘭香已降張碩何以敢爾女曰伊命年不脩¶
必遭凶厄欽聞姿徳志相存益郎彎弓射之即馳牛奔¶
轂軒逰霄漢後郎尋被害也　魯肅墓續搜神記云王¶
伯陽者家在京口東有大冡傳是魯肅墓伯陽妻卒乃¶
平其墳以葬焉經數年忽一日伯陽方在㕔事中見一¶
人乗肩輿從者數十輩逕前怒謂伯陽曰我魯子敬也¶
冡在此二百許年矣君何敢輒相毁壊因目左右與之¶
毒手從者遂牽下伯陽以刀環築之數百而去登時即¶
<pb:KR2k0004_WYG_089-7a>¶
死良久乃蘇其環築處遂皆發疽爛尋卒焉京江水¶
干寳晉記魏文帝臨江歎曰嗟乎固天所以限南北也¶
　甘露寺在城東角土山上下臨大江晴明軒檻上見¶
揚州厯厯詩人多留題唯盧肇云地從京口㫁山到海¶
門迴張祜云日月光先到山河勢盡來周樸云㡬連揚¶
子霧獨倚潤州城孫昉云地拱千尋險天垂四面青¶
金山澤心寺在城東南揚子江按圖經云本名浮玉山¶
因頭陀開山得金故名金山寺詩人多留題張祜云一¶
<pb:KR2k0004_WYG_089-7b>¶
宿金山頂微茫水國分僧歸夜船月龍出曉堂雲樹影¶
中流見鐘聲兩岸聞因悲在朝市終日醉醺醺孫昉云¶
鳴㯭妨僧夢驚濤濺佛身以上二寺為江山之勝絶復¶
有名人篇什故編之　武烈帝廟在縣東南一里隋司¶
徒陳果人也偽唐册為武烈其靈可畏　黄鶴山在縣¶
西南三里宋髙祖丹徒人潛龍時常逰竹林寺每息於¶
此山常有黄鶴飛舞因名黄鶴山改竹林寺為鶴林寺¶
　招隠山在縣西南七里昭明太子曾逰此山讀書因¶
<pb:KR2k0004_WYG_089-8a>¶
名招隱山今石案古跡猶存見有虎跑泉及玉蘂樹唐¶
李徳裕在任作記石存　白兔山在縣東南一十五里¶
延陵縣南一百里舊十七鄉今十五鄉本漢曲阿縣地¶
晉太康二年分曲阿之延陵鄉以置也隋移治丹徒唐¶
武徳三年移於今理此非古之延陵地古延陵即今常¶
州晉陵縣也　句曲山一名茅山在縣西南三十里茅¶
君内傳云山形曲折似句字故名句曲古名岡山孔子¶
福地記岡山之間有三仙人住是洞庭北門又能辟兵¶
<pb:KR2k0004_WYG_089-8b>¶
周時名其原澤為句曲之穴秦名勾金之壇山本茅君¶
居因以為名南徐州記云山内有靈府洞室七塗九源¶
交通四方有五穴南二東西北各一吳興記云此山洞¶
室地道交通五岳南徐州記云洞天三十六所句曲為¶
第八金壇華陽之洞茅盈之祖曰濛先於此清身厲行¶
自許帝鄉後天皇來授司命䇿書乃登羽車仗紫旌之¶
節驂駕龍虎浮雲而去茅山記云此洞昔東海青童乗¶
獨飊飛輪車來此山輪迹見在東海山嶺上　延陵季¶
<pb:KR2k0004_WYG_089-9a>¶
子廟在縣東北九里史記云吳王壽夢之少子太康地¶
志云呉封季札州來而居延陵故曰延州顧野王云吳¶
自有延陵州來此先已封季子非楚王來邑也祠前有¶
沸井四所　梁簡文帝陵有麒麟碑尚存陵有港名曰¶
蕭港直止陵口大河去縣二十五里　韋昭冡吳書云¶
昭字𢎞嗣墓在縣西南去縣七里　周氏墓在縣西六¶
里　包氏墓在縣後一里¶
¶
　　丹陽縣東南六十里舊四十鄉今二十鄉本漢曲阿縣¶
<pb:KR2k0004_WYG_089-9b>¶
地舊名雲陽屬會稽郡史記云秦始皇雲陽為曲阿按¶
輿地志曲阿縣雲陽地屬朱方南徐之境秦有史官奏¶
東南有王氣在雲陽故鑿北岡截其道以厭其氣又吳¶
錄云截其道使曲故曰曲阿漢封劉賈為荆王遂為荆¶
國立六年為黥布所殺國廢至景帝四年以曲阿縣屬¶
揚州王莽又改曲阿為風美縣梁改為蘭陵縣唐武徳¶
二年置雲州五年改為簡州以崔順為刺史八年州廢¶
為縣後𨽻潤州天寳元年復為丹楊縣以邑界楊樹生¶
<pb:KR2k0004_WYG_089-10a>¶
丹以為名故今字從木為稱　後湖亦名練湖在縣北¶
一百二十步南徐州記云晉時陳敏所立語林曰晉太¶
傅褚裒逰於湖狂風忽起船欲傾褚公已醉乃云此舫¶
人皆無可以招天譴者惟有孫興公多塵埃正當以厭¶
天災耳輿地志云曲阿出名酒皆云後湖水所釀故醇¶
冽也今按湖水上承丹徒髙驪覆船山馬林溪水水色¶
白味甘輿地志云練唐陳敏所立遏髙陵水以溪為後¶
湖又丹陽記云呉孫皓寳鼎元年丹陽宣騫之母年八¶
<pb:KR2k0004_WYG_089-10b>¶
十因浴化為黿　天子道漢賈山上書秦為馳道於天¶
下東窮燕齊南接吳楚即此道¶
¶
　　金壇縣東南一百四十里舊二十鄉今十二鄉本漢曲¶
阿縣延陵之鄉為呉之地按輿地志云秦漢屬會稽郡¶
後漢屬吳郡晉元帝時屬毗陵郡宋齊梁陳皆為延陵¶
之南界隋平陳以𨽻蔣州開皇十五年廢蔣州延陵之¶
南界移於京口之地别置於金山府大業末亂鄉人相¶
保立為金山縣隋亡沈法興竊據江表仍於此置琅邪¶
<pb:KR2k0004_WYG_089-11a>¶
縣唐武徳二年李子通破法興改琅邪為茅州縣亦隨¶
𨽻其年九月杜伏威為呉王縣名不改五年四月伏威¶
入朝後縣陷輔公祐七年三月趙郡王孝恭討平之其¶
八月於石頭城置蔣州地又屬趙八年并入延陵縣垂¶
拱四年以人物繁廣復立金山縣又以東陽郡已有金¶
山縣故改名金壇取邑界句曲之山金壇之陵以為號¶
按河圖云乃有地胏土良水清句曲之山金壇之陵又¶
真誥曰其地胏似洛中北䢵山水似長安丹鳯門外井¶
<pb:KR2k0004_WYG_089-11b>¶
泉之味今按其地爽塏水深土厚厯選江乘及之者鮮¶
矣　茅山在縣西六十五里　方山在縣西南四十五¶
里　大柸山在縣南五十里舊名小柸山　思湖在縣¶
南六里　長塘湖在縣南三十里　髙湖在縣北一十¶
二里灌田一十二頃此二塘梁普通五年廬陵王記室¶
參軍謝徳威置隋廢武徳二年本州刺史劉元超重修¶
復因以為名焉　北謝山在縣東南三十里　荆溪闊¶
四十步其溪山源在縣東北丹陽縣界内古京城前過¶
<pb:KR2k0004_WYG_089-12a>¶
溪口入珥瀆至丹陽縣五十里　官坊埭在縣西北去¶
州一百三十六里南去縣四里齊梁之代埭北下塘村¶
有周鄭劉師等四姓並有官同居村坊於時共置此埭¶
因以為名　袁寵墓晉吏部丹陽太守袁寵墓在縣一¶
十里　徐羨之墓宋書云司空錄尚書徐羨之墓在縣¶
西南二十里　周祇墓晉書云國子博士周祇墓在縣¶
北七里　袁興祖墓梁書云中書舍人給事中王國侍¶
郎袁興祖墓在縣西一十三里　潘闡之墓梁書云散¶
<pb:KR2k0004_WYG_089-12b>¶
騎侍郎巴陵太守潘闡之墓在縣東二十五里　謝篤¶
墓晉書云常山太守謝篤墓在縣東一十六里¶
¶
¶
¶
¶
¶
¶
¶
　　太平寰宇記卷八十九¶
¶
