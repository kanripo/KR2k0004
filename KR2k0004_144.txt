# -*- mode: mandoku-view -*-
#+TITLE: 太平寰宇記
#+DATE: 2019-03-29 20:51:36.808333
#+PROPERTY: ID KR2k0004
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 144
<pb:KR2k0004_WYG_144-1a>¶
　　欽定四庫全書¶
¶
　　太平寰宇記卷一百四十四¶
¶
　　宋　樂史　撰¶
¶
　　山南東道三¶
¶
　　隨州¶
¶
　　隨州漢東郡今理隨縣禹貢荆及衡陽惟荆州虞舜及¶
周皆為荆豫之域在周又為隨國世本云隨姬姓也春¶
秋傳曰楚武王侵隨鬭伯比言於楚子曰漢東之國隨¶
<pb:KR2k0004_WYG_144-1b>¶
為大隨國今義縣是也其後為楚所滅戰國時其地屬¶
楚秦并天下為南陽郡地漢初立為隨縣南陽郡后漢¶
如之晉屬義陽郡分置隨郡宋齊因之西魏置并州尋¶
廢大統十六年尅定隨安陸二郡改隨州隋初如之大¶
業廢州以其地方分置漢東舂陵二郡唐武德復并為¶
隨州領隨縣光化安貴平林順義四縣貞觀十年割唐¶
州棗陽來屬天寳元年改為漢東郡乾元元年復為隨¶
州今郡城古國之城皇朝乾德四年升為崇義軍節度¶
<pb:KR2k0004_WYG_144-2a>¶
尋改崇信軍¶
¶
　　元領縣四¶
¶
　　隨縣　棗陽　唐城　光化¶
¶
　　州境¶
¶
　　東西三百七十里　南北二百一十里¶
¶
　　四至八到¶
¶
　　東至東京一千一百里　西北至西京一千一百六¶
十五里　西北至長安一千四百三十五里　東至¶
<pb:KR2k0004_WYG_144-2b>¶
安州一百五十五里　南至郢州四百六十三里¶
西至襄州三百五十四里　北至唐州三百六十三¶
里　東至申州二百四十四里　西北至唐州四百¶
三十五里　東南至安州三百六十里　西南至唐¶
州三百六十三里　東北至郢州四百六十五¶
里¶
¶
　　户¶
¶
　　唐開元户二萬六千九百皇朝户主三千一百六十¶
<pb:KR2k0004_WYG_144-3a>¶
四客三千四十九¶
¶
　　風俗¶
¶
　　同唐州尤多獵山伐木¶
¶
　　人物無¶
¶
　　土産¶
¶
　　蒲黄　枳實　㑹羅　柰花綾　小絹　覆盆子¶
葛¶
¶
　　隨縣舊十二鄉今二鄉漢舊縣后漢初平林兵起此邑¶
<pb:KR2k0004_WYG_144-3b>¶
今邑東北有平林鄉即王常起兵之所梁立曲陽郡後¶
西魏復得其地因立郡於此　三鐘山在縣東五十里¶
山有石狀如覆鐘　鸚鵡山在縣東北一百一十五里¶
石狀如鸚鵡　隨侯堂　厲鄉左氏傳楚人伐徐齊師¶
曹師伐厲以救之　九井荆州記云厲鄉西有壍兩重¶
内有地俗謂之神農宅中有九井汲一井八井震動民¶
多不敢觸在縣北一百里　斷&KR0620;邱在縣西北一十五¶
里按搜神記隨侯出獵見白&KR0620;被傷乃築坁于縣東北¶
<pb:KR2k0004_WYG_144-4a>¶
骸山側收養既愈放之後啣徑寸珠以報德　隨侯墓¶
在縣北二十里地志云隨縣北二十五里有隨侯墓今¶
里數不同以古今尺步有異　隋文帝廟在州東南一¶
里唐天寳七年置　季梁廟在州南八十步按左傳楚¶
武王侵隨而求成焉隨少師請追楚師季梁止之曰天¶
方授楚楚之羸其誘我也君何急焉君姑修政而親兄¶
弟之國庶免于難隨侯懼而修政楚不敢伐人思其德¶
立廟祀焉　厲山在縣北一百里高一里荆州記云隨¶
<pb:KR2k0004_WYG_144-4b>¶
地有厲鄉村有一穴是神農所生穴也穴口方一步容¶
數人至今穴口石上有神農廟在　驢泉山在縣北九¶
十里上有池旱不涸昔出神驢故以為名荆州記云石¶
驢泉山滷潤牛馬經過貪其甘不能去土人云牛馬解¶
即此山尋之¶
¶
　　棗陽縣西北二百里舊十五鄉今一鄉本漢蔡陽縣地¶
后魏于此立南荆州隋大業初改置舂陵郡仍改邑為¶
棗陽縣唐初郡廢而邑隸隨州　光武故址今在縣南¶
<pb:KR2k0004_WYG_144-5a>¶
有白水源　舂陵故城在今縣東漢文帝時以春陵之¶
國地多卑濕因割蔡陽之白水上唐二鄉為舂陵侯邑¶
自零道縣徙于此䜟所謂白水真人處　襄故鄉城漢¶
為縣今廢城在今縣東北　下溠戍梁天監中置在縣¶
東南一百里后魏宣武帝正光初南伐破之置為鎮后¶
梁又收復之&KR0077;為郡皆此戍也¶
¶
　　唐城縣西北一百五十里舊十二鄉今一鄉漢隨縣地¶
后魏于此置㵐西縣兼立義陽郡後又改為肆州或曰¶
<pb:KR2k0004_WYG_144-5b>¶
唐州隋廢之唐開元二十五年以客戸編成十二鄉置¶
唐城縣后梁改為漢東縣漢復為唐城　唐鄉左氏傳¶
云晉楚戰於邲唐侯為左拒杜注云唐侯楚之小國即¶
此地　古唐城自梁朝乾元三年改為漢東郡后唐同¶
光元年復為唐城晉朝天福元年又改為漢東縣漢乾¶
祐元年仍改為唐城縣¶
¶
　　光化縣南三十四里舊五鄉今一鄉自漢至宋為隨縣¶
之地南齊立為安化縣后為西魏文帝尅之改為光化¶
<pb:KR2k0004_WYG_144-6a>¶
縣　錫水在縣西北十里源出隨縣大浩山荆州記云¶
厲山下有厲鄉村臨錫水　楚子城在縣北一十八里¶
左氏傳桓公八年楚子合諸侯於沈麗黄隨不㑹使薳¶
章讓黄楚子伐隨因築此城以逼隨故號楚子城¶
¶
　　郢州¶
¶
　　郢州冨水郡今理長壽縣歴代所屬與竟陵郡同二漢¶
屬江夏郡地晉宋以來為竟陵縣地梁時即南司北新¶
州二州之境西魏分屬安州武帝分置石城郡后于石¶
<pb:KR2k0004_WYG_144-6b>¶
城置郢州隋煬帝初州廢置安陸竟陵二郡唐武德四¶
年并二郡立温州于長壽縣置郢州章山藍水二縣屬¶
焉七年廢基州以章山來屬貞觀元年省藍水入長壽¶
又廢郢州以長壽屬温州章山屬荆州十七年廢温州¶
依舊置郢州治京山天寳元年改為冨水郡乾元元年¶
復為郢州¶
¶
　　元領縣三　今二¶
¶
　　長夀　京山¶
¶
<pb:KR2k0004_WYG_144-7a>¶
　　一縣廢¶
¶
　　富水(并入京山)¶
¶
　　州境¶
¶
　　東西一百六十五里　南北五百二十五里¶
¶
　　四至八到¶
¶
　　北至東京一千二百一十五里　西北至西京一千¶
一百二十五里　西北至長安一千三百八十五里¶
　東至安州三百二十九里　南至復州三百二十二¶
<pb:KR2k0004_WYG_144-7b>¶
里　西至長陵府二百一十二里　北至襄州三百¶
十二里　東南至復州界一百五十六里　西南至¶
江陵府界八十三里　西北至襄陽界三百一十六¶
里　東至隨州四百六十三里　西南至安州三百¶
三十五里　東南至襄州三百二十三里　西北至¶
隨州四百五十八里　東南至長安一千三百¶
八十二里　西北至復州一百四十八里　東南¶
至襄陽三百十里¶
¶
<pb:KR2k0004_WYG_144-8a>¶
　　戸¶
¶
　　唐開元戸一萬二千皇朝户主一千三百八客二¶
千六百五十八¶
¶
　　風俗¶
¶
　　同荆州然清明節村落喜唱水調歌¶
¶
　　人物¶
¶
　　宋玉郢人¶
¶
　　土産¶
¶
<pb:KR2k0004_WYG_144-8b>¶
　　紵布　丹參　牛膝　貢貝母¶
¶
　　長壽縣舊十二鄉今二鄉在漢為竟陵縣地屬江夏郡¶
晉武帝改為長壽縣屬竟陵郡后周立郡于此而縣隸¶
焉　偃月城郡國志云竟陵有偃月城城三面漳水擁¶
焉　武陵山郡國志云左傳謂楚武王卒於樠木之下¶
即此山也地又名武陵青泥池即三國志樂進與闗公¶
相拒所亦曰樠木山在縣東一里　竟陵故地漢為縣¶
西四十步金港在縣南二百步源出樠木山　激水在¶
<pb:KR2k0004_WYG_144-9a>¶
縣北二十里源出京山縣東　白雪樓基在周子城西¶
　激河池在縣北一十五里南流合激河西入漢江¶
龜鶴池在縣西一十步是南昌尉梅福未登仙時養龜¶
鶴池　金鷄冢在縣南六十里¶
¶
　　京山縣東一百一十里舊四鄉今見管十一鄉歴晉宋¶
以來為新陽縣梁改為新周因舊邑之名以自知西魏¶
改為温州隋初廢之改為京山縣因界内京山為名¶
倪子山在縣東南四十五里　張良山在縣北一十里¶
<pb:KR2k0004_WYG_144-9b>¶
山有張良走馬路至今不生草木　鴨嘴山在縣南二¶
里　泗河在縣西四十里東入復州竟陵縣界　温泉¶
湯在縣東十五里其湯有十八眼　廢富水縣在州北¶
二百四十里隋置因界内富川水為名皇朝乾徳二¶
年入并京山縣　富河在縣北一百里從隨州隨縣來¶
入安州應城縣　新市故城後漢為縣故城在縣東北¶
¶
　　復州¶
¶
　　復州竟陵郡今理竟陵縣禹貢荆州之域虞舜及周地¶
<pb:KR2k0004_WYG_144-10a>¶
屬不改春秋戰國時屬楚秦屬南郡於漢十三州在荆¶
州部即江夏之竟陵縣地晉分置竟陵郡宋齊因之后¶
周得之以其地置城復二州隋初如之至煬帝初廢州¶
於舊郢州置竟陵郡今富水縣是也於舊復州却立沔¶
陽郡唐武德五年改為復州治竟陵縣七年移理沔陽¶
天寳元年改為竟陵郡乾元元年復為復州晉天福五¶
年為防禦州¶
¶
　　元領縣三　今二¶
¶
<pb:KR2k0004_WYG_144-10b>¶
　　景陵　沔陽¶
¶
　　一縣廢¶
¶
　　監利(入荆州)¶
¶
　　州境¶
¶
　　東西一百八十里　南北四百五十里¶
¶
　　四至八到¶
¶
　　北至東京一千四百里　西北至西京一千四百二十¶
五里　西北至長安一千六百八十五里　東至¶
<pb:KR2k0004_WYG_144-11a>¶
舊沔州陸路三百四十里水路七百里　南至沔陽¶
縣陸路一百四十里自縣南至岳州水路五百里¶
西至江陵府四百八十里　北至郢州私路二百五¶
十里官路三百里　東南至蜀江水流為界七百四¶
十里　西南至赤岸港為界三百五十七里　西北¶
至乞火山東與郢州為界三百五十四里　東北至¶
安州三百四十里　西南至郢州二百五十五里¶
西南至安州三百三十五里¶
¶
<pb:KR2k0004_WYG_144-11b>¶
　　户¶
¶
　　唐開元户八千二百一十皇朝户主三千一百一十¶
七客四千三百一十一¶
¶
　　風俗¶
¶
　　與荆襄同¶
¶
　　姓氏¶
¶
　　闕¶
¶
　　人物無¶
¶
<pb:KR2k0004_WYG_144-12a>¶
　　土産¶
¶
　　白紵布　大膝　狼毒　大㦸　烏啄　鹿皮¶
¶
　　景陵縣舊八鄉今四鄉本漢竟陵縣屬江夏郡盛𢎞之¶
荆州記云晉元康九年分江夏郡置竟陵郡而縣屬焉¶
晉天福初改為景陵縣　中戍山水經云竟陵郡有中¶
戍山晉獲銅鐘七枚此處　五華山在縣東北七十里¶
周地圖記云五華山山嶺連屬北接郢州即此山也¶
沔水即春秋謂周昭王南征乗膠舟以進尋沒此水¶
<pb:KR2k0004_WYG_144-12b>¶
夏水郡國志古滄浪之水漁父所歌於此水其側又有¶
熨斗陂存　邾縣城故漢縣廢城今在縣東　雲夢城¶
郡國志云竟陵城西大澤即古雲夢澤　邾月城在河¶
口魏將黄祖所守之城¶
¶
　　沔陽縣南一百二十里舊四鄉今二鄉本漢沔陽縣地¶
又郡國志云沔陽縣即楚王城也　七里汙按周地圖¶
記云夏水合瀦水同入漢自漢入瀦水為七里汙即屈¶
原逢漁父與言濯纓皷枻而去是此也　沔水水自西¶
<pb:KR2k0004_WYG_144-13a>¶
入大江晉鎮南将軍杜元凱為荆州刺史開楊口起夏¶
水達巴陵千餘里内㵼長江之險外通零柱之漕　夏¶
水水自南入大江一名長夏水西南自監利縣界流入¶
水經曰沔水又東南逕江夏雲社縣東水從西來注之¶
為中夏水荆州圖記云此夏水既非山流有渃川瀦冬¶
斷夏通故曰夏水　大隠林郡國記云沔陽大隠林又¶
有小隠林南有隠磯山是漁父釣處　雲社故城漢為¶
縣故城在今縣西北　石城在縣東南三百里古保聚¶
<pb:KR2k0004_WYG_144-13b>¶
之所　鼉湖在縣東二十里　馬骨坂楚平王牧馬馬¶
遺骨于此坂　白猿廟郡國志云沔陽有白猿廟即楚¶
平王獲白猿於此立廟　魚復縣故城在縣東十五里¶
¶
¶
¶
¶
¶
　　太平寰宇記卷一百四十四¶
¶
