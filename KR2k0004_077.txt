# -*- mode: mandoku-view -*-
#+TITLE: 太平寰宇記
#+DATE: 2019-03-29 20:51:38.034507
#+PROPERTY: ID KR2k0004
#+PROPERTY: BASEEDITION WYG
#+PROPERTY: WITNESS master    
#+PROPERTY: JUAN 77
<pb:KR2k0004_WYG_077-1a>¶
　　欽定四庫全書¶
¶
　　太平寰宇記卷七十七¶
¶
　　宋　樂史　撰¶
¶
　　劔南西道六¶
¶
　　雅州領投降吐蕃部落七覊縻吐蕃四十六州¶
¶
　　雅州盧山郡今理嚴通縣禹貢梁州之域漢武帝置十¶
三州在益州部今州即秦嚴道縣也李膺記曰晉永嘉¶
分崩李雄竊㨿此地蕪廢將二十紀夷人侵軼獠又間¶
<pb:KR2k0004_WYG_077-1b>¶
之公私路絶無可推訪後魏廢帝二年始更招移民漸¶
墾植因僑立䝉山郡於此領始陽䝉山二縣属卭州自¶
後人戸稍繁田賦有叙隋開皇十三年廢郡乃立雅州¶
煬帝初州廢以其地併入臨卭郡唐武徳元年復為雅¶
州領嚴道名山盧山依政臨卭蒲江臨溪濛陽漢源火¶
井長松靈闗陽啟嘉良大利陽山十六縣其年割依政¶
臨溪蒲江臨卭火井五縣置卭州漢源陽山二縣置登¶
州二年置榮經縣六年省嘉良陽啟大利靈闗濛陽長¶
<pb:KR2k0004_WYG_077-2a>¶
松六縣九年廢登州還以陽山漢源來属貞觀二年又¶
以陽山漢源屬嶲州八年又置百夫縣永㣲五年以嶲¶
州漢源來属儀鳳四年置飛越文堤二縣大定元年又¶
割漢源飛越二縣置黎州神龍三年廢黎州又置都督¶
府天寳元年改為盧山郡乾元元年復為雅州都督覊¶
縻十九州按郡國志漢源縣有離崖即蜀守李氷所鑿¶
離即古為雅字也州以此為名¶
¶
　　元領縣五¶
¶
<pb:KR2k0004_WYG_077-2b>¶
　　嚴道　盧山　名山　百丈　榮經¶
¶
　　州境¶
¶
　　東西一百八十里　南北二百三十九里¶
¶
　　四至八到¶
¶
　　東北至東京三千六百二十里　東北至西京三千¶
二百里　東北至長安三千三百四十里　東至卭¶
州二百里　南至郡管嚴道縣界一百五十里　西¶
至覊縻羅巖州界三百八十里　北至卭州二百¶
<pb:KR2k0004_WYG_077-3a>¶
七十九里　東南至眉州三百四十九里　西南至¶
黎州二百四十里　正北至吐蕃野城縣界五百七¶
十六里　正東微南至嘉州三百二十里　西北至¶
吐蕃偏松城九日程約五百里¶
¶
　　戸¶
¶
　　唐開元戸一萬八百九十皇朝户主八萬七百三¶
十五客三千八百二十六¶
¶
　　風俗¶
¶
<pb:KR2k0004_WYG_077-3b>¶
　　同卭州卭雅之夷獠婦人娠七月而産産畢置兒向¶
水中浮者取養沉者棄之千百無一沉者長則㧞去¶
上齒如狗牙各以為華飾今有四牙長於諸牙而唇¶
髙者别是一種能食人無長齒者不能食俗信妖巫¶
擊銅鼓以祈禱至今盧山縣新安鄉五百餘戸即其¶
遺人也¶
¶
　　人物¶
¶
　　衛繼字子萊蜀為左尚書¶
¶
<pb:KR2k0004_WYG_077-4a>¶
　　土産¶
¶
　　麩金　石菖蒲　升麻　黄連　蠲紙　客雁木¶
茶　茶譜云雅州百丈名山二者尤佳¶
¶
　　嚴道縣元六鄉秦始皇二十五年滅楚徙嚴王之族以¶
實此地故曰嚴道漢為縣属蜀郡至文帝又徙淮南王¶
之族於此　九折坂即嚴道山王陽迴車之所與鄧通¶
所賜銅山相連即卭崍山之西臂也山有獸名豹似熊¶
而斑能食銅鐡自九折之嶺望蜀中衆山累累如平地¶
<pb:KR2k0004_WYG_077-4b>¶
常多風雨雲霧少有晴明首夏猶氷初秋即雪本自卭¶
莋而來故名卭崍　周公山在縣東南畔山勢屹然有¶
龍穴常多隂雲耆老傳云昔諸葛亮在南於此薨周公¶
遂立廟州縣以靈騐聞偽蜀乾徳六年顯聖王之廟¶
嚴道山在縣南五里本名鹿角山唐天寳六年勅改為¶
嚴道山　和川路在縣西界去吐蕃大渡河五日程從¶
大渡河西郭至吐蕃松城四日程羗蠻混雜連山接野¶
鳥路沿空不知里數¶
¶
<pb:KR2k0004_WYG_077-5a>¶
　　盧山縣西北七十里舊六鄉今四鄉亦嚴道縣地晉書¶
地理姜維於此置城隋仁夀元年重開此地遂於姜維¶
古城置盧山縣属雅州以界内盧奴山為邑之名　靈¶
闗鎮在縣北八十二里四面險峻控𢃄蕃蠻一夫守之¶
可以禦百蜀都賦云廓靈闗而為門注云闗為西南漢¶
嘉郡界也　始陽山在縣東七里本名䝉山唐天寳六¶
年勅改為始陽山髙八里來道控川歴嚴道縣横亘入¶
卭州火井縣界　盧奴山在縣東五里與始陽山相接¶
<pb:KR2k0004_WYG_077-5b>¶
靈闗山在縣北二十里峯嶺嵯峨山聳十里傍夾大¶
¶
　　路下有山峽口濶三丈長二百歩俗呼為重闗通蠻貊¶
之鄉入白狼夷之界　浮圖水在縣五里從生羗界來¶
水中有孤崖狀如浮圖出貢金　大水渡從生羗界來¶
流入浮圖水　靈闗路在縣界去蕃界八日程從界去¶
吐蕃野城三日程其險也以繩為橋其外不知里數¶
厓缽山在縣西三百里其山上聳雲漢莫測其髙¶
名山縣東四十五里元六鄉秦嚴道縣地魏置䝉山縣¶
<pb:KR2k0004_WYG_077-6a>¶
於此隋開皇十三年改䝉山為名山以縣界内有名山¶
為稱唐貞觀初改為漢源縣取漢江以為名今復為名¶
山縣　離崖秦蜀守李氷所鑿以道江是此崖音雅¶
羅繩山在縣西五里徙䝉山西入盧山縣又北接卭州¶
火井縣　䝉山縣西七十里北連羅繩山接連嚴道縣¶
尚書云蔡䝉旅平即此山也九州記云䝉山者沐也言¶
雨露常䝉因以為名山頂受全陽氣其茶芳香按茶譜¶
云山有五嶺有茶園中嶺曰上清峯所謂䝉嶺茶也為¶
<pb:KR2k0004_WYG_077-6b>¶
天下之稱　大□山在縣東四十里南接河羅戍北入¶
卭州髙七十里上聳天際靈怪錯雜之所　名山鷄棟¶
山在縣西南十七里地理志云蜀有鷄鳴山俗傳云金¶
鷄鳴而天下太平則古之名山因為名山戍又云唐垂¶
拱(闕)年中廢戍為縣　平羗水上源曰卭來水又名平¶
鄉西北自嚴道縣流入至眉州洪雅縣界又名青衣水¶
百丈縣東北八十里舊七鄉今四鄉本嚴道縣地李膺¶
記臨卭縣南百二十里至百丈即其地圖經云有一穴¶
<pb:KR2k0004_WYG_077-7a>¶
口方圓一百尺深百丈即漢王陽為益州刺史行部至¶
此興嘆因之棄官唐武徳元年置百丈鎮貞觀八年改¶
鎮為縣　泉池山在縣東四十里四面懸絶山有泉池¶
因為名¶
¶
　　榮經縣西南一百二十里元二鄉本嚴道縣地東西連¶
接大山並無州縣巖蠻阻絶不辨疆界唐武徳二年置¶
榮經縣因界内有榮經水口戍為名　榮經水在縣東¶
一里出嚴道縣青山下入縣界　邛崍闗在縣西南七¶
<pb:KR2k0004_WYG_077-7b>¶
十里隋大業十年置約山㨿險當雲南大路以扼蕃夷¶
之要害唐亦因之不改　自由山在縣東十里髙三十¶
里傍亘黎州下接嚴道界入長墳嶺鷄心山南北相連¶
二百餘里　和川水在縣九十里從羅䋲嚴古蠻州東¶
流來　邛來山山海經崍山江水出焉多雨少晴華陽¶
國志卭來山本名卭莋¶
¶
　　舊管投降吐蕃部落七¶
¶
　　吐蕃龍官楊矣逢費東君部落六十人在蠻宿州安¶
<pb:KR2k0004_WYG_077-8a>¶
置　吐蕃業城首領籠官劉矣本等部落在本部安¶
置　吐蕃會野首領籠官髙萬唐等部落在本部安¶
置　吐蕃逋租城首領籠官馬東煎等部落在夏陽¶
路安置　吐蕃國師馬定徳并籠官馬徳唐等部落¶
在欠馬州安置　吐蕃嘉靖州降戸首領籠官劉定¶
等部落在夏陽路安置　吐蕃嵬龍城首領鑠羅莽¶
等部落在和州路安置¶
¶
　　已上吐蕃七部落其主帥等皆當時之雄者貞元¶
<pb:KR2k0004_WYG_077-8b>¶
年中投降¶
¶
　　管和川夏陽等覊縻州四十六¶
¶
　　一和州三十七州¶
¶
　　羅巖州去當道四百八十里　當馬州去羅巖州二¶
百里去州四百七十八里　三井州去羅巖州五里¶
至州四百七十五里　東鋒州去羅巖州二里至州¶
四百七十八里　名配州去羅巖州二里至州四百¶
七十八里　甘恭州去羅巖州二里至州四百七十¶
<pb:KR2k0004_WYG_077-9a>¶
八里　斜恭州去羅巖州五里至州四百七十五里¶
　畫重州去羅巖州二里至州四百七十八里　羅¶
林州去羅巖州三里至州四百七十八里　龍羊州¶
去羅巖州一里至州四百七十九里　林波州去羅¶
巖州六十里至州四百四十里　林燒州去羅巖州¶
四十里至州四百四十里　龍蓬州去羅巖州四十¶
里至州四百四十里　索古州去羅巖州五十里至¶
州四百三十里　敢州去羅巖州四十里至州四百¶
<pb:KR2k0004_WYG_077-9b>¶
四十里　驚州去羅巖州五十里至州四百三十里¶
　禍眉州去羅巖州七十里至州四百一十里　木¶
燭州去羅巖州四十里至州四百四十里　百坡州¶
去羅巖州四十里至州四百四十里　當品州去百¶
坡州五里至州三百七十五里　巖城州去百坡州¶
二十里至州二百六十里　中川州去百坡州五里¶
至州三百七十五里　鉗矣州去百坡州二十五里¶
至州三百五十五里　昌磊州去百坡州二十里至¶
<pb:KR2k0004_WYG_077-10a>¶
州三百六十里　鉗并州去百坡州二十五里至州¶
三百七十七里　百頻州去百坡州三里至州三百¶
七十七里　㑹野州去百坡州六十里至州六百三¶
十里　當仁州去會野州三里至州六百二十五里¶
　推梅州去會野州一十里至州六百二十里　作¶
重州去會野州二十里至州六百一十里　禍林州¶
去會野州一十里至州六百二十里　諾祚州去會¶
野州四十里至州五百九十里　金林州去會¶
<pb:KR2k0004_WYG_077-10b>¶
野州四十里至州六百一十里　二恭州去㑹¶
野州五十里至州五百八十里　布嵐州去㑹野州¶
六十里至州五百七十里　欠馬州去會野州五里¶
至州六百二十五里　羅逢州去欠馬州一十里至¶
州六百二十里¶
¶
　　已上併管羅巖會野等路¶
¶
　　一夏陽路九州¶
¶
　　論川州去當道五百八十里　譲川州去論川州五¶
<pb:KR2k0004_WYG_077-11a>¶
里至州五百七十里　逺南州去讓川州二十五里¶
至州五百六十里　卑盧州去䕫龍州二十里至州¶
五百六十里　耀川州去金川州十五里至州五百¶
六十里　金川州去耀川州十五里至州五百六十¶
里　東嘉梁州去金川州二十里至州五百六十里¶
　西嘉梁州去東嘉梁州十五里至州五百六十五¶
里¶
¶
　　已上並管夏陽路¶
¶
<pb:KR2k0004_WYG_077-11b>¶
　　黎州¶
¶
　　黎州漢源郡今理漢源縣漢為沉黎郡之地宋齊以來¶
並於此為沉黎郡後周破羗盡得此土因立黎州隋初¶
改為登州煬帝初廢州併其地入臨卭郡大定元年割¶
漢源飛越二縣及嶲州之陽山置黎州取蜀南沈黎地¶
為州名神龍三年廢開元三年又置天寳元年改為洪¶
源郡乾元元年復為黎州領覊縻五十五州¶
¶
　　元領縣三　今二¶
¶
<pb:KR2k0004_WYG_077-12a>¶
　　漢源　通望¶
¶
　　一縣廢　飛越併入漢源¶
¶
　　四至八到¶
¶
　　東北至東京五千里　東南至西京四千五百里¶
東北至長安三千五百八十里　東南至嶲州六百¶
五十里　東南至戍州無路以山逺近測之可七百¶
五十五里　西至廓清縣一百八十里其城西臨大¶
渡河河西則生羗蠻界　北至盧山郡二百四十里¶
<pb:KR2k0004_WYG_077-12b>¶
　東南至粟蠻部落二百里　郡之四向州三五里¶
皆是髙山萬重¶
¶
　　戸¶
¶
　　開元無户籍長慶户六千八百五十皇朝户主三¶
百三十二客户一百八十六¶
¶
　　風俗¶
¶
　　蕃部蠻夷混雜之地元無市肆每漢人與蕃人博易¶
不使見錢漢用紬絹茶布蕃部用紅椒鹽馬之𩔖¶
<pb:KR2k0004_WYG_077-13a>¶
人物無¶
¶
　　土産¶
¶
　　胡椒¶
¶
　　漢源縣南三十里舊三鄉今一鄉漢沉黎縣地宋立郡¶
於此隋仁夀四年置漢源縣以大川之源為名長安四¶
年巡察使殷祚奏置黎州後刺史宋乾微奏廢入雅州開¶
元三年又黎州來属　諸葛武侯祠在州北城外三里　漢¶
水在縣西一百二十里從和姑鎮山谷中經界通望縣入¶
<pb:KR2k0004_WYG_077-13b>¶
大渡河不通舟船每至春冬有瘴氣生中人為瘧疾　廢¶
飛越縣本沉黎之地唐儀鳳四年分漢源於飛越水置縣¶
屬雅州天定元年屬黎州今廢入漢源　夜义穴博物志¶
云蜀南沈黎高山中有物似猴長七尺能人行名曰玃路¶
見婦人輙盜之入穴俗呼為夜义穴西蕃部落輙畏之¶
通望縣東南九十里舊二鄉今一鄉本漢旄牛縣地在¶
大渡河北河水西今有古旄牛城在俗呼為牛頭城語¶
訛也即古沉黎之鎮隋為大渡戍大業二年改為陽山¶
<pb:KR2k0004_WYG_077-14a>¶
縣因山為名元𨽻嶲州則天定元年属黎州神龍二年¶
又歸嶲州開元元年却還黎州天寳元年改為通望縣¶
　大渡河在縣南十五里自吐蕃界經雅州諸部落至¶
當州東流入縣界　朝陽山在縣南與衆山接連至大¶
渡河絶　通望山自大渡河南與衆山入嶲山　廢通¶
望軍在大渡河南三十里唐至徳元年置今廢　廢銅山¶
城在縣東二百里唐貞元元年西州節度使韋皋築　廢¶
定蕃城在縣東二百十里唐貞元五年韋皋築　廢要¶
<pb:KR2k0004_WYG_077-14b>¶
衝城在縣東十三里貞元元年韋皋築城下有龍泉水¶
　廢璃琉城在大渡河南太和五年節度使李徳裕築¶
¶
　　已上諸城皆禦西蕃之所致也¶
¶
　　舊綂制五十四州皆徼外生獠無州縣覊縻而已¶
¶
　　羅巖州　索古州　秦上州　輙榮州　劇川州¶
¶
　　合欽州　下蓬州　栢坡州　傳盧州　明川州¶
¶
　　肥䏢州　蓬矢州　大度州　米川州　木屬州¶
¶
　　河東州　諾莋州　甫嵐州　昌明州　徳化州¶
¶
<pb:KR2k0004_WYG_077-15a>¶
　　象川州　藂夏州　和良州　和都州　附樹州¶
¶
　　東川州　上貴州　滑川州　北川州　古川州¶
¶
　　甫萼州　北地州　蒼榮州　野川州　卬陳州¶
¶
　　貴林州　䕶川州　牒琮州　浪彌州　郞廓州¶
¶
　　上欽州　時蓬州　儼馬州　橛查州　卬川州¶
¶
　　䕶卬州　脚川州　開望州　上蓬州　比蓬州¶
¶
　　剥重州　久䕶州　瑤劔州　明昌州¶
¶
<pb:KR2k0004_WYG_077-15b>¶
¶
¶
¶
¶
¶
¶
¶
¶
　　太平寰宇記卷七十七¶
¶
