# -*- mode: mandoku-view -*-
#+TITLE: 太平寰宇記
#+DATE: 2019-03-29 20:51:36.094865
#+PROPERTY: ID KR2k0004
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 21
<pb:KR2k0004_WYG_021-1a>¶
　　欽定四庫全書¶
¶
　　太平寰宇記卷二十一¶
¶
　　宋　樂史　撰¶
¶
　　河南道二十一¶
¶
　　兖州　萊蕪監¶
¶
　　兖州魯郡今理瑕丘縣禹貢兖州之域星分奎婁自婁¶
五度至胃六度于辰在戌厯奎婁胃為魯之分野春秋¶
時為魯國史記武王即位封周公子伯禽于曲阜為魯¶
<pb:KR2k0004_WYG_021-1b>¶
公六國時屬楚秦滅楚屬秦秦以魯為薛郡漢髙祖更¶
立魯國以封公主又立泰山山陽二郡後漢改為任城¶
國以泰山山陽郡地兼置兖州晉改為魯郡宋武帝平¶
河南兖州治滑臺文帝元嘉十三年治鄒山又寄治彭¶
城二十年省兖州三十年立兖州于瑕丘后魏宣武正¶
始年又置南兖州于譙城孝明孝昌二年又置西兖州¶
于定陶城北齊為任城郡隋大業二年改為魯郡唐武¶
德五年平徐圓朗置兖州領任城瑕丘平陸龔丘曲阜¶
<pb:KR2k0004_WYG_021-2a>¶
鄒泗水七縣貞觀元年省曲阜其年又省東泰州以博¶
城縣来屬八年復置曲阜十四年置都督府管兖泰沂¶
三州十七年以廢泰州之金鄉方輿来屬長安四年置¶
萊蕪縣天寶元年改為魯郡乾元元年復為兖州自唐¶
末至漢並為大寧軍節度周廣順二年降為防禦州以¶
慕容彦超叛命仍平故也¶
¶
　　元領縣十　今七¶
¶
　　瑕丘　曲阜　鄒縣　萊蕪　龔丘　乾封　泗水¶
¶
<pb:KR2k0004_WYG_021-2b>¶
　　三縣割出¶
¶
　　任城入濟州　金鄉入濟州　魚臺入單州¶
¶
　　州境¶
¶
　　東西一百七十里　南北三百一十九里¶
¶
　　四至八到¶
¶
　　西南至東京六百里　西南至西京一千里　西南¶
至長安二千里　東至沂州三百八十五里　南至¶
徐三百九十六里　西至濟州一百五十里　北至¶
<pb:KR2k0004_WYG_021-3a>¶
齊州三百三十里　西南至單州三百二十里　東¶
南至徐州三百四十里　東北至淄州三百七十里¶
西北至鄆州一百八十里¶
¶
　　户¶
¶
　　唐開元户六萬七千三百九十七皇朝户主一萬二¶
百十一客八千四百八十¶
¶
　　風俗¶
¶
　　漢書云周封周公子伯禽為魯侯有聖人之敎化故¶
<pb:KR2k0004_WYG_021-3b>¶
孔子曰齊一變至于魯魯一變至于道言近正也俗¶
既益薄孔子憫王道將廢乃修六經以述三代之道¶
是以其人好學尚禮義重廉恥周公遺化銷微庠序¶
衰壊地狹人衆頗有桑麻之業無休澤之饒其俗儉¶
嗇愛財趨商賈好訾毁多巧偽其喪葬之禮文備實¶
寡然而好學猶愈于他俗貨殖傳云魯人俗儉嗇而¶
丙氏尤甚富至鉅萬鄒魯以其故多去文學而趨利¶
¶
　　姓氏¶
¶
<pb:KR2k0004_WYG_021-4a>¶
　　魯國郡七姓　夏　孔　唐　車　顔　粟　宰¶
¶
　　山陽郡三姓　鞏　郄　蹇¶
¶
　　(闕)郡五姓　胡　周　羊　曹　孫¶
¶
　　平昌郡三姓　管　孟　牟¶
¶
　　(闕)郡五姓　邵　𨽻　徐　史　錢¶
¶
　　人物¶
¶
　　春秋臧僖伯　臧文仲　展禽　梓慎　衆仲　孔¶
子　顔囘　孟軻　前漢孔光　邴吉　史丹　韋¶
<pb:KR2k0004_WYG_021-4b>¶
賢　孟之後　朱雲　后漢王龔　檀敷　魏應　羊¶
續　范式字巨卿烈士也可以託死　劉表山陽髙¶
平人魯恭王之後　髙堂隆　王燦　晉有羊祐¶
郄隆　唐彬　郄鑒　魏舒　宋有羊欣　孔淳之¶
　齊有檀起　后魏有羊敦　已上並魯人　梁羊¶
侃泰山梁父人挽弓二十石為侍中　唐有徐洪字¶
彦伯兖瑕丘人　郄士美髙平金鄉人與顔真卿對¶
論應對如流¶
¶
<pb:KR2k0004_WYG_021-5a>¶
　　土産¶
¶
　　禹貢漆絲織文　汶陽之篠可以為笙　今貢花鏡¶
綾絹　綿　防風　紫石英　茯苓¶
¶
　　瑕丘縣舊十四鄉今四鄉春秋謂以邾子益来囚諸負¶
瑕杜註云魯邑髙平郡南平縣西北有瑕丘城漢立縣¶
屬山陽郡今𨽻兖州　洙水東北去縣二十二里　泗¶
水東自曲阜縣界流入合洙水　淮安王神通營在瑕¶
丘城中唐武德五年平賊徐圓朗屯兵之處　堯祠在¶
<pb:KR2k0004_WYG_021-5b>¶
縣東南七里洙水之西　杏壇鄉因夫子杏壇為名¶
　樊縣故城漢縣廢城在今縣西南按郡國志云卿士¶
樊仲皮國也¶
¶
　　曲阜縣東三十里舊八鄉今三鄉春秋之魯國伯禽所¶
都之地古炎帝之墟按郡國志云仲農氏自秦徙都于¶
此昔大庭坡故有大庭之庫存焉漢為魯縣魏為曲阜¶
委曲長七八里故曰曲阜　仍山在縣東二十五里髙¶
二里　防禮記孔子母合葬于防史記孔子父叔梁紇¶
<pb:KR2k0004_WYG_021-6a>¶
死葬于防在魯城東　女陵山在縣北二十六里相傳¶
云秦始皇東巡女死葬于此山因名今山頂墳陵俱存¶
其山多美石　九山在縣南三十里其山有九峯因以¶
為名　嶮水在縣北四十二里源出九山東南流入洙¶
水其溪澗嶮隘左氏經云桓十二年公㑹杞侯莒子盟¶
于曲池註云魯國文陽縣北曲水亭今在縣常流不絶¶
地理志漢舊縣也王莽改曰汶亭　達泉溝在縣東南¶
十里流出縣東南平澤西南流合卜沙溝共流數里同¶
<pb:KR2k0004_WYG_021-6b>¶
入于沂左傳莊三十二年僖叔飲酖歸及達泉一名連¶
泉　靈光殿髙一丈在魯城内縣西南二里魯共王餘¶
之所立　古魯城春秋之時魯國都也其城凡有十二¶
門東有二門其北名上東門今名始明門按左傳定公¶
八年公歛處父師成入自上東門入注云魯東城之北¶
門也又國語臧文仲祭爰居于魯東門之外皆此門也¶
　古魯城門魯城伯禽邑也西五門第一曰鹿門即臧¶
孫紇斬鹿門關以出第三曰稷門即圉人犖能投蓋¶
<pb:KR2k0004_WYG_021-7a>¶
于稷門按魯國志云古城凡有七門東西有三其最北¶
者名萊門左傳哀公六年公子陽生請于南郭具千乗¶
出萊門而告之故注云魯郭門也次南第二門名石門¶
按論語云子路宿于石門注云魯城門外吕氏春秋云¶
宋有桐門右師魯有石門即此門也南面有一門不詳¶
其名北面有三門最西者名子駒門按左傳文公十一¶
年獲長狄僑如埋其首于子駒之門注云子駒魯郭門¶
次東二門無名　闕里在縣西南三里魯城東北出洙¶
<pb:KR2k0004_WYG_021-7b>¶
水百餘步　洙泗二水在縣北五里泗水東自泗水縣¶
流入在縣與洙並流南為泗水北為洙水二水之間即¶
夫子所居也　孔子家在故魯城中歸德門内闕里之中¶
背洙面泗瞿相圃之東北也后漢明帝東巡狩幸焉¶
古邾城無濠塹在縣東北四十里邾魯之附庸國左傳¶
哀公七年魯擊柝聞于洙注云言近也邾人于北築小¶
城以備魯故名洙城　古汶陽城在縣東北四十里左¶
傳桓公十二年盟于曲池注云魯國汶陽縣北有曲水¶
<pb:KR2k0004_WYG_021-8a>¶
亭又輿地志漢舊縣王莽改曰汝亭　雩門左傳謂公¶
子偃曰宋師不整可取也自雩門竊出蒙臯比而先犯¶
之大敗宋師于乘丘即此門　泮宫二池在縣南二里¶
泮宫臺南按詩魯頌頌僖公云思樂泮水薄采其芹魯¶
侯戾止在泮飲酒　奄中續漢書郡國志云古奄國史¶
記云從廓出魯奄中張茂先云即魯之奄里　窮桑郡¶
國志云少皥自窮桑登帝位按窮桑在魯國之北后徙¶
曲阜顓頊亦自窮桑陟帝位又干寶云徵在生孔子于¶
<pb:KR2k0004_WYG_021-8b>¶
空桑之地今名孔竇在魯南山之陽　伯禽墓髙四丈¶
四尺在縣北七里左傳定公四年成王因商奄之民命¶
以伯禽西封于少皥之墟注云少皥墟在魯城内書序¶
云魯侯伯禽宅曲阜是也　魯文公冡髙五丈五尺在¶
縣南九里冡北有石人四獸二　魯恭王墓髙一丈在¶
縣南九里漢書云恭王餘景帝程姬之子封之于魯謚¶
曰恭王　孔子墓髙一丈二尺在縣西北三里史記云¶
孔子葬魯城北泗上弟子三年心喪畢相決而去惟子¶
<pb:KR2k0004_WYG_021-9a>¶
貢廬於冡上凡六年弟子及魯人從冡而家者百有餘¶
室因命曰孔子墓皇覽冡墓記云孔子冡塋百畝本無¶
祠堂塋中樹以百數皆異種魯人世世無能名其樹者¶
民傳言孔子弟子異國人各持其方樹来種之塋中不¶
生荆棘及刺人草今惟有柞樹成林更無異木論衡云¶
孔子當泗水而葬水為之却流　伯魚墓在孔子墓東¶
一十步　顔囘墓在縣東二十里方山下　孟軻墓在¶
縣南四十里元屬鄒縣界唐貞觀八年大使杜正倫置¶
<pb:KR2k0004_WYG_021-9b>¶
曲阜縣𨽻入曲阜　顔叔子墓在縣東南三十五里亦¶
名清陵墳　三良冡郡國志即二桃殺者梁父吟曰問¶
是誰家冡田疆古冶子　陳博達墓在縣西北二十里¶
前有石獸四石碑一齊郡刺史武平五年立　宰我墓¶
在縣西南二十里郡國志云宰我魯人為臨淄大夫與¶
田常作亂夷其族孔子恥之　莊公臺在魯城内縣西¶
北二里按左傳莊公三十二年築臺臨黨氏見孟任即¶
此臺也　昭公臺髙二丈九尺在莊公臺西南五十步¶
<pb:KR2k0004_WYG_021-10a>¶
魏地形志魯有昭公臺是也　東門襄仲臺周&KR0158;四十¶
步髙五丈在縣東三里魯城内建春門南故以姓氏為¶
臺之名　季武子臺髙三丈五尺在縣東二百五十步¶
按春秋左傳定公十二年公山不狃率費人襲魯公與¶
三子入于季氏之宫登武子之臺是也　鬭雞臺二所¶
髙一丈五尺相去各四步在禹門内縣西三里左傳昭¶
公二十五年季郈之雞鬬季氏介其雞郈氏為之金距¶
注云二家相近也　孔子祠一名闕里漢髙十二年過¶
<pb:KR2k0004_WYG_021-10b>¶
魯以太牢祀之在魯城内今縣西南二里即鍾離意發¶
縣瓮張伯藏壁皆此祠累代修之不絶郡國志云闕里¶
背洙面泗有夫子狀前有石硯一枚石作甚朴云夫子¶
平生所用物唐乾封中祀嶽東囘駐輦親祀于廟開元¶
中封王　兩觀臺各髙一丈在縣東五十步左傳定公¶
二年雉門及兩觀災杜注云闕也孔子誅少正邜于兩¶
觀之下　壽丘髙三丈在縣東北六里按皇甫謐帝王¶
世紀云黄帝生于壽丘長于姬水居軒轅之丘山海經¶
<pb:KR2k0004_WYG_021-11a>¶
地在窮桑之際西射之南史記舜作什器于壽山　大¶
庭氏庫髙二丈在城内縣東一百五十步春秋昭公十¶
八年梓慎登大庭之庫以望氣曰宋衛陳鄭火注云大¶
庭氏古國名也炎帝神農氏居大庭　矍相圃周&KR0158;二¶
萬一丈在魯城内縣西南二里孔子廟西南孔子射所¶
　陋巷在縣城西南二里孔子廟北二百步按論語云¶
賢哉囘也一簞食一瓢飲在陋巷人不堪其憂囘也不¶
改其樂　義婦宅昔齊欲伐魯魯師至郊見一婦人抱¶
<pb:KR2k0004_WYG_021-11b>¶
一兒攜一兒軍至棄小者抱大者而去軍乃問何棄小¶
抱大婦人曰大者亡兄之子小者妾所生去妾所生亡¶
父嗣不可絶也軍義之與食而去軍乃旋師曰魯有義¶
婦者若此　五父衢在縣東南二里左傳襄十一年季¶
武子將作三軍盟諸僖閎詛諸五父之衢杜注云五父¶
衢道名在魯東南　季桓子井深八十八尺在縣中法¶
集寺中按史記季桓子穿井得土缶即此也　臧武井¶
深六十尺在縣東南一百步按白褎魯記云鹿門有兩¶
<pb:KR2k0004_WYG_021-12a>¶
井稍小于季桓子井在鹿門西四里一為季桓子所穿¶
者　舞雩壇在沂水之南當縣南六里臨沂水論語云¶
浴乎沂風乎舞雩詠而歸又樊遲從遊于舞雩之下有¶
壇墠樹木于下可遊焉　南郊圓丘在縣南七里按孝¶
經云昔者周公郊祀后稷以配天禮記明堂位曰成王¶
封周公于曲阜地方七百革車千乘孟春之月祀帝于¶
郊周公得郊天故有圓丘¶
¶
　　鄒縣東南六十里舊十四鄉今五鄉漢為騶縣屬魯國¶
<pb:KR2k0004_WYG_021-12b>¶
莽曰騶亭即邾山之地曹姓二十九世楚所滅因魯繆¶
公改邾作騶縣復以山為名按郡國志云騶縣本邾婁¶
之國魯繆公改為鄒即邾人獲公胄懸于魚是此邑¶
嶧山在縣南二十里亦名鄒山史記秦始皇東行郡縣¶
上鄒山澤立石與魯諸儒議刻石頌秦德魯繆公改邾¶
作鄒山從邑故謂之鄒山嶧陽猶多桐栢也李斯所刻¶
石領名曰書門始皇乘羊車登之其路猶在黄河去鄒¶
山三百餘里晴明日望之纔見又郡國志鄒山之右嶧¶
<pb:KR2k0004_WYG_021-13a>¶
山也有穴遙與洞庭通其孔可以逃難晉大尉郄鑒避¶
胡越于此山下有大驛名郄公驛　鳬山在縣東南三¶
十八里詩曰保有鳬繹遂荒徐宅　鄒城叔梁紇所治¶
之邑漢為縣又曰南平陽縣今廢城存　邾國黄帝後¶
陸終之𦙍曹姓封于邾其后終絶武王復之故國城在¶
今縣東南周&KR0158;四里上冠山峯下矚巖壑窮制國之勝¶
景一目邾國數處今黄州亦是也¶
¶
　　萊蕪縣東北二百六十里舊八鄉今二鄉本漢縣屬泰¶
<pb:KR2k0004_WYG_021-13b>¶
山郡后漢書范史云為政之所按水經云萊蕪昔齊靈¶
公滅萊萊人播流此谷邑落蕪没故曰萊蕪范史云曾¶
為此縣長百姓歌其清儉至晉廢后魏移古羸縣于此¶
唐貞觀元年廢入博城縣至長安四年又於廢嬴縣置¶
萊蕪縣取漢舊名屬兖州元和十四年六月兖海節度¶
使曹華奏以縣在山路三百餘里人戸絶少官吏名數¶
亦與大縣不殊虚置無所取請併入乾封縣詔許之後¶
復置　韶山在縣西北二十里其山出鐵漢置鐵官至¶
<pb:KR2k0004_WYG_021-14a>¶
今鼔鑄不絶　汶水出此邑即閔子所謂則吾必在汶¶
上矣是也西南流入沛　雙石郡國志云萊蕪縣南夾¶
道有石長二丈雙石即漢昭帝時自立也¶
¶
　　龔丘縣北五十里舊八鄉今二鄉漢寧陽屬泰山郡后¶
漢改屬東平國后又移置平原縣于寧縣城北十一里¶
今縣是也隋開皇十六年以此縣與德州平原縣名同¶
遂改龔丘縣焉以東南二十里有古龔丘城也　青山¶
石在縣西三十里後魏有石山祠即此也其山都是一¶
<pb:KR2k0004_WYG_021-14b>¶
大石耳發地傑立髙四十餘丈周&KR0158;三百里有石池二¶
所東西行列有𩔖人功冬夏澄清初無耗溢祈雨輒應¶
故今古祠之　故汶陽縣在縣東北五十四里其城側¶
田沃壤故魯號汶陽之田成公二年齊人歸我汶陽之¶
田是也　故剛城漢為剛縣廢城在今縣東北　甑山¶
東魏張華原為徐州刺史先是猛州境有猛獸為暴華¶
原為令州北七十里甑山中忽有虎食猛獸都絶時人¶
稱化感之至¶
¶
<pb:KR2k0004_WYG_021-15a>¶
　　乾封縣東北一百六十里元二鄉本齊之博邑春秋謂¶
公㑹呉子伐齊即此也延陵季子徃齊子死葬嬴博之¶
間至漢武帝封禪分嬴博二縣立奉髙縣以奉泰山之¶
祀后魏改博縣為博平隋開皇十七年改博平為博城¶
唐乾封元年髙宗封東嶽改為乾封縣屬兖州　泰山¶
一曰岱宗在縣西北三十里尸子曰太中有神阿房閣¶
三十六天之一也　社首山在縣西北二十六里　蒿¶
里山在縣西北二十五里　徂萊山亦曰尤萊山詩曰¶
<pb:KR2k0004_WYG_021-15b>¶
徂萊之松后漢赤眉渠帥樊崇保守此山自號尤萊三¶
老　汶水源出縣東北原山西南流經縣理南去縣三里¶
　五汶述征記曰泰山郡水背名曰汶今縣凡有五汶¶
有北汶瀛汶牟汶枈汶浯汶皆源别而流同　東嶽廟¶
在縣西北三十里泰山下郡國志廟前有栢樹武帝所¶
種赤眉賊砍一樹見血乃止有岳令掌之唐開元十三¶
年𤣥宗登封泰山登封之夕凝氛昏晦迅風激烈皇帝¶
出齊宫露立以請及明清霽旗常不搖事畢至山下日¶
<pb:KR2k0004_WYG_021-16a>¶
光重輪戴明耀五色千官稱賀其日大赦以靈岳昭感¶
封泰山神為天齊王　梁父古者封泰山禪梁父者七¶
十二君𤣥宗開元十三年十二月東封泰岳因禪梁父¶
焉　大夫松始皇避雨處今猶在　謝過城有汶陽田¶
齊以此歸魯以謝過故有城存　廢梁父縣在縣東南¶
五十九里隋開皇二年移梁父縣于此唐武德四年移¶
入博城置今廢　廢岱山縣在縣東南四十里依徂萊¶
山北齊于此置隋開皇二年廢為奉髙縣五年又改為¶
<pb:KR2k0004_WYG_021-16b>¶
岱山縣大業二年廢入博城縣¶
¶
　　泗水縣東北一百十一里舊十二鄉今四鄉左傳成十¶
八年晉侯使士魴來乞師仲孫蔑㑹晉侯宋公同盟于¶
虚朾杜注虚朾地闕學者舊傳此地即虚朾也漢為下¶
縣之地隋分汶陽縣于此城置泗水縣屬兖州　尼丘¶
山縣南五十里叔梁紇禱尼丘山生孔子　龜山在縣¶
東北七十五里詩曰奄有龜䝉春秋定十年齊人來歸¶
龜隂之田水經注昔夫子傷政道之淩遲故望山而懐¶
<pb:KR2k0004_WYG_021-17a>¶
操今琴曲有龜山操是也　泗水源出海東陪尾山源¶
有泉四四泉俱導因以為名　盜泉源出海東北髙經¶
山之隂淮南子曰孔子不飲盜泉　漏澤在縣東七十¶
里北澤漏穴有五皆方丈餘深二丈已上其澤每春夏¶
積水秋冬漏盡將漏之時居人知之不過三日漏水都¶
盡以竹木作薄離之水族山積也　菟裘故城在縣五¶
十五里魯隱公曰使營菟裘吾將老焉　泮水詩謂泮¶
宫是也　汶陽故城漢為縣今故城在縣西　梁父故¶
<pb:KR2k0004_WYG_021-17b>¶
城漢為縣故城在今縣北¶
¶
　　萊蕪監在兖州萊蕪縣之界古冶鐵之務也管一十八¶
冶縣兼不相統¶
¶
　　監境¶
¶
　　東西一百一十五里　南北一百一十里¶
¶
　　四至八到¶
¶
　　圖經未有至東西二京里數¶
¶
　　西至乾封縣四十五里　南至泗水縣四十里　東¶
<pb:KR2k0004_WYG_021-18a>¶
至沂州新太縣界七十里　北至齊州亭山縣界七¶
十里　西南至乾封縣界五十七里　東北至淄州¶
淄川縣界八十里　西北至齊州歴山縣界六十三¶
里¶
¶
　　户¶
¶
　　今管户主五百六十二客一千八百八十九¶
¶
　　風俗與兖州同¶
¶
　　土産¶
¶
<pb:KR2k0004_WYG_021-18b>¶
　　防丰貢　出鐵¶
¶
　　管鐵坑三¶
¶
　　礦坑阜在縣北五里　石坑阜在監東一十里　甘¶
土坑在監東南一十五里¶
¶
　　管一十八冶¶
¶
　　魯北冶在監西南一百步　銅務冶在監西一里餘¶
杏山冶在監東五里　□陽冶在監東六十里¶
¶
　　萬家冶在監東五里　安仙冶在監東七里　汶陽¶
<pb:KR2k0004_WYG_021-19a>¶
冶在監東一十五里　道士冶在監西南七里　何¶
家冶在監西二十九里　汶北冶在監西二十四里¶
　魯西冶在監西三十里　石門冶在監西南十三¶
里　新興冶在監西南十二里　汶城冶在監西五¶
十五里　大叔冶在監西北五十二里　宜山冶在¶
監西北五十二里　汶陽冶在監西南七里¶
¶
¶
<pb:KR2k0004_WYG_021-19b>¶
¶
¶
¶
¶
¶
¶
¶
¶
　　太平寰宇記卷二十一¶
¶
