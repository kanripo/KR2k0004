# -*- mode: mandoku-view -*-
#+TITLE: 太平寰宇記
#+DATE: 2019-03-29 20:51:36.449068
#+PROPERTY: ID KR2k0004
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 85
<pb:KR2k0004_WYG_085-1a>¶
　　欽定四庫全書¶
¶
　　太平寰宇記卷八十五¶
¶
　　宋　樂史　撰¶
¶
　　劍南東道四¶
¶
　　陵州¶
¶
　　陵州仁壽郡今理仁夀縣禹貢梁州之域漢犍為郡之¶
武陽縣東境屬益州部南有陵井周地圖記云晉孝武¶
太原中益州刺史毛璩置西城戍以為扞防周閔武帝¶
<pb:KR2k0004_WYG_085-1b>¶
元年又于此置陵州因陵井為名隋大業三年廢州為¶
隆山郡唐武徳九年割隆山屬睂州永徽四年分貴平¶
置籍縣天寳元年改為仁壽郡乾元元年復為陵州¶
¶
　　元領縣五¶
¶
　　仁壽　貴平　井研　始建　籍縣¶
¶
　　州境¶
¶
　　東西一百二十七里　南北三百一十八里¶
¶
　　四至八到¶
¶
<pb:KR2k0004_WYG_085-2a>¶
　　東北至東京三千四百九十里　東北至西京三千七¶
十里　東北至長安二千二百一十里　東至資州¶
二百三十五里　南至榮州三百六十里　西至睂¶
州八十里　北至成都二百里　東南至榮州二百¶
一十里　南至嘉州九十里　西北至眉州一百里¶
　東南至簡州一百八十里¶
¶
　　户¶
¶
　　唐開元戸三萬四千七百二十八皇朝户一萬二¶
<pb:KR2k0004_WYG_085-2b>¶
千三百九十二客一萬三千一百一十五¶
¶
　　風俗¶
¶
　　與益州同¶
¶
　　土産¶
¶
　　貢麩金元採于遵江水唐神光元年起　細葛緞¶
進鵞溪絹出梓州立武縣鵝溪　出續斷子一名百¶
兩金五月五日採舊常進　苦藥子永真年中亭進¶
¶
　　仁壽縣依舊一鄉本漢陽武縣之東境周地圖記云後¶
<pb:KR2k0004_WYG_085-3a>¶
魏定蜀于此置普寧縣屬懐仁郡隋開皇三年罷懐仁¶
郡以普寧屬陵州十八年改普寧為仁夀縣　三嵎山¶
益州記云東嵎西嵎南嵎三山相對去陵井各一里¶
鼎鼻山按郡國志云周之九鼎淪一于此故後人往往¶
見鼎耳因名之　朝女山郡國志云昔有一女於此山¶
得道今肘脛足跡尚存故曰朝女聶山　甘井古鹽井¶
也其傍有神廟今謂之聶社是也　陵井本狼毒井今¶
名陵井按郡國志云昔張道陵此處得鹽井因披排車¶
<pb:KR2k0004_WYG_085-3b>¶
引役人唱排車樂願心齊力祀玉女於井内玉女無夫¶
後每年取一少年擲鹽井中若不送水即竭又蜀郡國¶
志云西山有大蟒蛇吸人上有祠號曰西山神毎歲土¶
人莊嚴一女置祠旁以為神妻蛇即吸將去不爾則亂¶
傷人周氏平蜀許國公宇文責為益州總管乃改畫為¶
神婚合媒婚姻擇日設樂送玉女像以配西山神自爾¶
之後無復此害始因張道陵今謂陵井　徤兒廟拒公¶
孫述死吳漢表為立祠後人祭祀不缺　飛泉山在縣¶
<pb:KR2k0004_WYG_085-4a>¶
東二里舊名東嵎按圖經隋仁和元年獠反百姓曽于¶
山頂避難遂有飛泉湧出獠平泉涸因呼為飛泉山¶
麗井山在縣東二十里按圖經昔有十二玉女于此山¶
汲鹹泉煎鹽以玉女美麗其鹽為名今竈跡猶有存¶
仁壽水在縣西十里東流合波支水　聖泉在縣南七¶
里其水碧色患瘡疾者洗之多愈投銀即變成色孕婦¶
飲之墜胎俗以為聖泉　石臼泉在縣東北二里石臼¶
中縁州在山上居人無井多汲此泉衆泉皆涸此泉常¶
<pb:KR2k0004_WYG_085-4b>¶
湧　仁壽故城在縣東二里後魏廢帝元年置普寧縣¶
隋開皇十八年改為仁壽縣唐貞觀九年移入于城西¶
　牢固塜在縣東南六十里高一丈五尺十道志云昔¶
日蒯叅至孝𦵏母於此修牆牢固因此為名¶
¶
　　貴平縣州東北九十里元(闕)鄉今七鄉也本漢廣都縣¶
之東南境屬蜀郡後魏恭帝二年置和仁郡仍立平井¶
貴井可曇三縣舊治和仁城開元十四年移治祿川¶
貴平山在縣二十三里從簡州平泉縣及益州廣都縣¶
<pb:KR2k0004_WYG_085-5a>¶
迤邐八縣　祿水在縣三十七步流入仁壽縣　唱車¶
廟在舊縣南九里漢朱辰為巴郡守有惠于人吏人送¶
辰到蜀迴至此為辰立廟以其山近鹽井聞推車唱歌¶
之聲為名今鹽井推轆轤皆唱為號令　平井益州記¶
云官有兩竈二十八鎮一日一夜收鹽四石如霜雪也¶
井研縣南一百五里依舊七鄉本漢武縣地東晉置西¶
江陽郡梁置懐仁郡魏置蒲亭縣隋大業元年因井研¶
鎮立研縣唐武徳四年自擁思茫水移治今所縣以界¶
<pb:KR2k0004_WYG_085-5b>¶
内石研為名　井鑊山在縣北二里其山俯臨井鑊因¶
以為名　擁思茫水在州南一百五十里從南縣界瀨¶
下六池東流即名擁思茫水湍流迅急不通舟船西南¶
入平羌縣界¶
¶
　　始建縣西北五十五里元舊六鄉本漢武陽縣地隋開¶
皇十年于此置始建鎮大業五年改鎮為始建縣舊治¶
擁思茫水唐聖厯二年移治榮祉山　鐡山在縣東七¶
十里周地圖云蒲亭縣有鐡山諸葛亮取為刀器因封¶
<pb:KR2k0004_WYG_085-6a>¶
宇文度為鐡山侯　彭□山在縣九十二里彭□獠之¶
姓也¶
¶
　　籍縣西北一百里十鄉梁天監中于此立席郡隋廢郡¶
為縣始曰席後之語訛今為籍　木梓山在縣六十里¶
出梓木　丹砂山在縣南四十里本山出赤土强以為¶
名左思蜀都賦云丹砂出其坂即此也　沐馬川在州¶
北一百二十五里蜀先主於此置籍田牧馬于此江中¶
俗因名沐馬川今割屬廣都縣　道江水從縣北三十¶
<pb:KR2k0004_WYG_085-6b>¶
五里過　魚&KR0620;水在縣南三十五里從縣界夷歌鄉來¶
入睂州青神縣界¶
¶
　　陵井監¶
¶
　　陵井監按圖經漢時有山神號十二玉女為道人張道¶
陵指陵上開鹽井因此陵上有井名陵州今州上有玉¶
女廟甚靈監司奏之若以火墜井中即雷吼沸湧煙氣¶
上衝濺泥漂石甚可畏也或云井泉傍通江海微有敗¶
舡木浮出其井煎水為鹽厯代因之至唐萬歲通天二¶
<pb:KR2k0004_WYG_085-7a>¶
年右補闕郭文簡奏賣水一日一夜得四十五函半百¶
姓貪利失業長安二年停賣水依舊税鹽先天二年加¶
課利有三千六百二貫偽蜀井塞國朝乾徳三年平蜀¶
陵州通判賈連重開舊井一晝一夜汲水七十五函毎¶
函煎鹽四十斤日獲三千斤至雍熙元年春冬日收三¶
千八百一十七斤秋夏日收一千四百四十七斤葢水¶
之有長短也又仁壽縣界别有五井¶
¶
　　二井見在¶
¶
<pb:KR2k0004_WYG_085-7b>¶
　　營井在縣南二十五里隋大業元年開水淡遂廢¶
國朝乾徳三年重開日收鹽四十斤¶
¶
　　蒲井在縣南四十里唐武徳初開水淡遂廢至國朝¶
太平興國三年重開日收鹽三十八斤五兩¶
¶
　　五井廢¶
¶
　　賴賓井　石羊井　賴因井　仁壽井　奴襄井¶
井研縣二十一井　五井在¶
¶
　　研井在州南一百三十三里唐時日收鹽八斗貞觀¶
<pb:KR2k0004_WYG_085-8a>¶
二十一年崩壊總章二年重修偽蜀棧塞不開至皇¶
朝乾徳三年重開日收鹽四十九斤¶
¶
　　陵井在州南一百九里唐時官私日收鹽五斗五升¶
龍朔元年壊上元元年重開偽蜀棧塞至國朝乾徳¶
三年重開日收鹽三十斤一十兩¶
¶
　　稜井在州南一百里偽蜀已前廢至國朝太平興國¶
三年重開日收鹽五十三斤八兩¶
¶
　　律井在州九十里僞蜀已前廢塞至國朝太平興國¶
<pb:KR2k0004_WYG_085-8b>¶
三年重開日收鹽五十五斤¶
¶
　　田井在州南一百五十一里偽蜀已前廢塞至國朝¶
太平興國三年重開日收鹽三十六斤¶
¶
　　一十六井廢¶
¶
　　獠母井　還井　賴倫井　石烈井　茫井　宋井¶
桶井　栁泉井　賴郎井　遮井　新井　董川¶
¶
　　井　潘令井　小羅井　依郎井　帶井¶
¶
　　始建縣七井　一井見在¶
¶
<pb:KR2k0004_WYG_085-9a>¶
　　羅井泉舊廢至國朝乾徳三年重開日收鹽三十五¶
斤¶
¶
　　六井廢¶
¶
　　塔泥井　石縫井　賴胡儒井　赤石井　賴子井¶
賴溲井¶
¶
　　貴平縣一井¶
¶
　　上平井在州東北九十三里唐朝日收鹽一石七斗¶
五升與百姓分利偽蜀廢國朝乾元三年重開今日¶
<pb:KR2k0004_WYG_085-9b>¶
收鹽一百七十斤¶
¶
　　右陵井鹽井諸縣計十井日收鹽四千三百二十三¶
斤¶
¶
　　榮州¶
¶
　　榮州和益郡今理旭川縣禹貢梁州之域古夜郎之國¶
漢武開西邊道為南安縣地屬犍為郡齊於此立安陽¶
郡隋初廢之以其地屬資陽郡唐武徳元年置榮州領¶
大牢城威逺二縣貞觀元年置旭川婆日至如三縣二¶
<pb:KR2k0004_WYG_085-10a>¶
年割瀘州之越隆來屬六年自公井移州治大牢仍割¶
嘉州資官來屬八年又割瀘州之和義來屬廢婆日至¶
如隆越三縣永徽二年移州治于旭川天寶元年改為¶
和義郡乾元七年復為榮州¶
¶
　　元領縣六¶
¶
　　旭川　威逺　應靈　資官　公井¶
¶
　　一縣廢　和義(併入威逺)¶
¶
　　州境¶
¶
<pb:KR2k0004_WYG_085-10b>¶
　　東西二百五十里　南北一百四十五里¶
¶
　　四至入到¶
¶
　　東北至東京三千七百七十里　東北至西京三千¶
三百五十里　東北取資普二路至長安二千四百¶
九十里　東至合州五百里　南至戎州三百一十¶
里　西至嘉州二百一十里　北至陵州二百六十¶
里　東南至瀘州水路相兼五百四十里　西南至¶
嘉州三百一十里　西北至陵州三百三十里　東¶
<pb:KR2k0004_WYG_085-11a>¶
北至資州二百一十九里¶
¶
　　户¶
¶
　　唐開元戸五千六百三十九皇朝戸主五萬一十¶
一客一萬六千七百四¶
¶
　　風俗¶
¶
　　夏人少蠻獠多男不巾櫛女衣班布姓名顛倒不知¶
禮法¶
¶
　　土產¶
¶
<pb:KR2k0004_WYG_085-11b>¶
　　麩金　羗活　黄連　舊貢班布　有鹽井五十七¶
¶
　　旭川縣舊四鄉今三鄉本漢安南縣隋開皇十年于此¶
置大牢鎮十三年改鎮為縣唐貞觀初于此立旭川縣¶
乃移郡于此　滇池周迴三百里水出駿馬日行五百¶
里事同大宛　馬鳴戍益州記云漢剌韋拔夜過此地¶
有神馬嘶漢中馬嘶以應之故有此戍也　成都市九¶
州要記云和義郡古夜郎之地武帝時有南中令使通¶
僰道無功唐䝉因殺之令曰恨不見成都市而死䝉即¶
<pb:KR2k0004_WYG_085-12a>¶
立市如成都以殺之故曰成都市　竹王廟蜀記云昔¶
有女人于溪浣紗有大竹流水而觸之因有孕後生一¶
子自立為王因以竹為姓漢武使唐䝉伐䍧牱斬竹王¶
有此故故土人不忘其本立竹王廟嵗必祀之不爾為¶
人患　明月祠其神如圓月民祀以祈福　榮徳山在¶
州東北四十二里其山在川谷之中獨拔五百餘尺中¶
有老君祠刻石為像有小路至山頂以木為梯　落陽¶
水從陵州始建縣界南流入界¶
¶
<pb:KR2k0004_WYG_085-12b>¶
　　威逺縣東七十里舊三鄉今五鄉本漢資中縣及後漢¶
漢安縣地屬犍為郡隋開皇二年于舊威逺戍置威逺¶
縣唐武徳元年割屬榮州皇朝併和義入威逺　獨孤¶
水自陵州始建縣界流入又南流遇公井縣界出瀘州¶
富義縣界　葛仙山在縣東十五里古老相傳云葛僊¶
公曾遊之地今又隋地割屬昌州　十江水從資州内¶
江縣南流入縣界五十步又東流入瀘州富義縣界通¶
舟船　廢和義縣在州東北一百七十里本漢資中縣¶
<pb:KR2k0004_WYG_085-13a>¶
地後漢漢安縣地隋大業三年置和義縣唐元和十三¶
年移於舊縣安置以便水陸貿遷之宜從東川節度使¶
李逢吉之請皇朝乾徳五年廢入威逺縣¶
¶
　　應靈縣西南一百五十里舊五鄉今三鄉本漢南安縣¶
地屬犍為郡隋置太平鎮尋改為縣唐武徳元年割資¶
州之大牢威逺二縣于公井為縣六年自公井縣移州¶
於大牢威逺二縣界貞觀初移於旭川縣天寳元年改¶
為應靈縣　大牢溪水一名賴溪¶
¶
<pb:KR2k0004_WYG_085-13b>¶
　　資官縣西北九十里元四鄉也本漢南安縣地晉義熈¶
中置資官縣屬犍為郡唐武徳初改郡為縣屬嘉州貞¶
觀六年割屬榮州舊名資宇誤　鐡山在州西北一百¶
里從資州月山縣西來其山出鐡　擁思水在縣西二¶
十里從陵州始建縣界南流至縣西又南入戎州宜賓¶
縣界¶
¶
　　公井縣東南九十里舊二鄉今五鄉本漢江陽縣地屬¶
犍為郡後周置公井鎮唐武徳元年於鎮置榮州改為¶
<pb:KR2k0004_WYG_085-14a>¶
公井縣貞觀六年州移於大牢　野容山從當縣界至¶
嘉州犍為縣界東西長三百餘里南北七十里惟此山¶
大在邑界¶
¶
¶
¶
¶
¶
<pb:KR2k0004_WYG_085-14b>¶
¶
¶
¶
¶
¶
¶
¶
¶
　　太平寰宇記卷八十五¶
¶
