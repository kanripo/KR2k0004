# -*- mode: mandoku-view -*-
#+TITLE: 太平寰宇記
#+DATE: 2019-03-29 20:51:37.857792
#+PROPERTY: ID KR2k0004
#+PROPERTY: BASEEDITION WYG
#+PROPERTY: WITNESS master    
#+PROPERTY: JUAN 56
<pb:KR2k0004_WYG_056-1a>¶
　　欽定四庫全書¶
¶
　　太平寰宇記卷五十六¶
¶
　　宋　樂史　撰¶
¶
　　河北道五¶
¶
　　衛州¶
¶
　　衛州汲郡今理今縣禹貢冀州之域後為殷都在今州¶
東北七十三里衛縣界朝歌故城是今州理即殷牧之¶
地周武王末殷分其畿内為三國弼紂子武庚尹之鄘管叔¶
<pb:KR2k0004_WYG_056-1b>¶
尹之衛蔡叔尹之以監殷人謂之三監武王崩三監及¶
淮夷叛成王即伐管叔蔡叔以殷餘民封康叔為衛侯¶
今東郡之黎陽河内之野王朝歌皆衛之分其後十五¶
葉懿公為狄所滅齊桓公更封於楚丘今滑州衛南縣¶
是也其河内殷墟更屬於晉後又屬齊戰國時屬魏秦¶
屬河東郡漢為汲縣地屬河内郡魏黄初中置朝歌屬¶
冀州晉武帝改朝歌為汲郡仍屬冀州後魏帝移汲郡¶
理枋頭城按枋頭城今在魏縣界又於汲州置義州以¶
<pb:KR2k0004_WYG_056-2a>¶
處歸附之人周武帝改魏州為義州大業三年改為汲¶
郡唐武德元年改為衛州二年陷竇建德四年賊平仍¶
舊領衛清淇湯隂三縣其年廢義州以汲縣来屬六年¶
以湯隂屬相州貞觀元年州移治於汲縣又廢殷州以¶
共城新鄊博望三縣来屬六年廢博望縣十七年廢清¶
淇縣其年又以廢黎州之黎陽縣来屬天寶元年改為¶
汲郡乾元元年復為衛州¶
¶
　　元領縣四¶
¶
<pb:KR2k0004_WYG_056-2b>¶
　　汲縣　新鄊　衛縣　共城¶
¶
　　州境¶
¶
　　東西二百三十六里　南北一百四十四里¶
¶
　　四至八到¶
¶
　　東南至東京一百三十五里　西至西京三百九十¶
¶
　　里　　西至長安(闕)　　　　　東至(闕)¶
¶
　　西至懐州三百五十里　南至(闕)¶
¶
　　北至(闕)　　　　　　　東北至澶州二百¶
¶
<pb:KR2k0004_WYG_056-3a>¶
　　五十里　東南至滑州一百三十二里　西北逾山¶
至澤州陵川縣二百四十里　正南渡河至鄭州二¶
百三十里¶
¶
　　戶¶
¶
　　唐開元戶三萬六百皇朝戶主八千五百一十四客¶
一千九百六十八¶
¶
　　風俗¶
¶
　　十三州志云朝歌紂都其俗歌謡男女淫縱猶有紂¶
<pb:KR2k0004_WYG_056-3b>¶
之餘風存焉¶
¶
　　姓氏¶
¶
　　黎陽郡四姓　蘧　桑　衙　柘¶
¶
　　人物¶
¶
　　卜商衛人　杜詩河内汲人為南陽太守方之召信¶
臣號杜母也　向長字子平朝歌人隠居不仕讀易¶
至損益卦喟然嘆曰吾已知富不如貧貴不如賤但¶
未知死何如生耳　孫登汲郡共人　張彌字巨泰¶
<pb:KR2k0004_WYG_056-4a>¶
汲人聚衆據武德城石勒攻得之彌曰當活健兒何¶
以殺也勒㧞為牙門將¶
¶
　　土産¶
¶
　　絲布　絹¶
¶
　　汲縣舊十六鄊今三鄊本紂之都近郊十三里乃武王¶
戰於牧野即其地漢為縣屬河内郡魏立郡於此後魏¶
於此置義州及五城郡五城縣周改義州為衛州廢五¶
城郡其五城縣屬衛州隋開皇三年改五城縣為汲縣¶
<pb:KR2k0004_WYG_056-4b>¶
大業三年改屬汲郡唐武德元年重置義州汲縣屬焉¶
四年廢義州縣屬衛州貞觀六年衛州自衛縣徙治所¶
於汲縣　蒼山在縣北十五里酈元注水經云山西蒼¶
谷有蒼玉珉石故為名焉　博望岡在縣東北五十里¶
接内黄西界上有石墳云是張騫冡非也有二石柱俗¶
云故原武典農髙府君之神道呼為石柱岡　鐡丘春¶
秋衛太子登鐡丘是也　清水在縣北三里入河　黄¶
河西自新鄊縣界流入經縣南去縣七里謂之棘津亦¶
<pb:KR2k0004_WYG_056-5a>¶
謂之石濟津故南津也春秋僖二十八年晉伐曹曹在¶
衛東假道於衛衛人不許還自南河濟宋元嘉中遣宣¶
威將軍垣䕶之以水軍守石濟即此也　老子祠後魏¶
書云鎮西將軍亷侯事道於汲縣置立堂宇鐫石為老¶
子像而祠之　太公廟在縣西南二十五里水經云汲¶
城東門北側有太公廟廟前碑云太公望者河内汲人¶
又有太公泉　鳯臺因鳯所集為名　襄王陵魏襄王¶
之陵也漢初有人於冡中盜金得竹簡書十萬餘言今¶
<pb:KR2k0004_WYG_056-5b>¶
號為汲縣冡書是此陵所得　比干墓在縣北十里餘¶
有石題銘云殷大夫比干之墓魏太和中孝文皇帝南¶
廵親幸其墳弔焉刋石於墓　鄘城三監之鄘城今在¶
縣東北十三里　霖落泉在縣界¶
¶
　　新鄊縣西四十八里舊十九鄊今四鄊本漢汲縣獲嘉¶
二縣之地漢書武帝將幸猴氏至汲縣之新中鄊即此處¶
也隋開皇六年於西縣地古新樂城中置新鄊縣属衛¶
州取新中鄊以為名新樂城本晉太和五年燕慕容臧¶
<pb:KR2k0004_WYG_056-6a>¶
所築唐武德四年屬殷州貞觀元年廢殷州縣還衛州¶
　清水去縣北一里西自懐州獲嘉縣界流入與淇水¶
河東入白溝酈元注水經云里山縣在北白鹿山東清¶
水所出　大河西從絳郡界入懐州東又入當縣界南¶
入洛陽即龍門也　清淇西自魏郡朝歌縣界入分為¶
二派一在郡東一在郡西俱南流入河酈元注水經云¶
淇水南與清水合而入白溝石㑹宿胥皆故瀆之名¶
古汲城在縣東北四十八里　鄘城在縣西南三十¶
<pb:KR2k0004_WYG_056-6b>¶
二里即鄘國也　故獲嘉城冀州圖云漢武元鼎六年¶
上幸汲郡新中鄊至此聞得吕嘉首因以獲嘉名縣即¶
此處在今縣西南十里古城存髙齊天保七年移獲嘉¶
于今共城西此城遂廢　臨清關在縣東北四十八里¶
自河内入汲郡大驛路　延津關在縣東南三十五里¶
東南過河入滑州大路　延津城左氏傳鄭伯弟叔叚¶
侵鄭至於廩延杜預注云汲郡南城有延津城魏志太¶
祖使于禁將守延津以拒袁紹即此城也　萬戈城在¶
<pb:KR2k0004_WYG_056-7a>¶
縣界¶
¶
　　衛縣東北六十八里舊十九鄊今四鄊本古朝歌地即¶
紂之都焉有故城在今縣西二十二里史記謂之殷墟¶
淮南子云墨子不入朝歌是也漢為朝歌縣屬河内郡¶
魏黄初中朝歌縣又屬朝歌郡晉武帝改為汲郡隋開¶
皇三年罷郡縣入衛州大業中改朝歌縣為衛縣仍置汲郡¶
於縣治　延津在枋頭桓温焚舟退歩慕容垂以八千騎追¶
之温戰敗於襄邑亦謂此也後苻氏克鄴改枋頭為永昌縣¶
<pb:KR2k0004_WYG_056-7b>¶
十六國春秋曰晉劉牢之救苻丕慕容垂帥師至枋頭¶
以拒之知晉軍盛乃退後魏甞移汲郡理此　鹿臺在¶
縣西二十里帝王世紀云紂造飾以美玉七年乃成大¶
三里髙千仭餘址宛然在城内即紂自投火處紀年曰¶
武王擒紂于南單之臺蓋鹿臺之異名耳　苑城在縣¶
北四十里有沙丘臺俗稱妲己臺又東二里南臨淇水¶
有上宫臺詩云要我於上宫即此也　頓丘縣在今縣¶
西北二里即古頓丘今置通靈臺　永昌故城隋初置¶
<pb:KR2k0004_WYG_056-8a>¶
永昌縣大業中廢故城在今縣之西　朝歌故城在今¶
縣西二十二里紂之所都漢以為縣後魏移朝歌於今¶
衛縣東一里此城因廢　糟丘酒池冀州圖云在朝歌¶
南一里土人依約識之　陽河水在縣西北平地即紂¶
斮朝涉之脛處也¶
¶
　　共城縣東北六十二里舊十二鄊本共伯國也故城在¶
縣東一百十步尚存魯連子云共伯名和好行仁義諸¶
侯賢之周厲王無道國人作難流王於彘諸侯奉和以¶
<pb:KR2k0004_WYG_056-8b>¶
行天子事至十四年厲王崩於彘共伯使諸侯奉王子¶
靖為宣王而共伯復歸於國漢以為縣屬河内郡魏屬¶
朝歌汲郡後又屬林慮郡髙齊天保七年省共縣仍移¶
就獲嘉縣古城以處之復為獲嘉縣焉隋開皇四年移¶
獲嘉縣於修武故城於此又置共城縣因此添城字以¶
屬魏州　白鹿山在縣西北五十三里西與太山連接¶
上有天門谷百家岩盧思道西征記云孤巖秀出上有¶
石自然為鹿形逺視皎然獨立厥状明淨有𩔖人工故¶
<pb:KR2k0004_WYG_056-9a>¶
此山以白鹿為稱又水經云長泉水源出白鹿山　共¶
山在縣北十里闞駰十三州記云昔共伯復歸於國逍¶
遙得意於共山之首　尖山向長字子平得仙之處長¶
嘗讀易至損益卦曰吾知貴不如賤富不如貧未知死¶
何如生耳　老子山在縣東南二十里　天門山在縣¶
西五十里酈元注水經云石門山石自空状若門焉又¶
九州要記天門山有三水嵇康採藥逢孫登彈一弦琴¶
即此山　百門陂在縣西北五里方五百步許百姓引¶
<pb:KR2k0004_WYG_056-9b>¶
之以灌稻田此米明白香潔異於他稻魏齊以来甞以¶
薦御陂南通漳水　五穴水水經云苑水上承淇水東¶
流歴五軍東北得舊石浢故五水分流世號五穴口¶
故凡城古周公子凡伯國也左氏傳曰凡蒋邢茅胙祭¶
周公之𦙍在今縣西南二十二里　羅門按郡國縣道¶
記云共城縣理西北六十里大山中有羅門即山峽陘¶
東之所也内有南羅中羅北羅三城俱相去六七里其¶
川南北約二十里東西約十五里兩面並髙山可為栖¶
<pb:KR2k0004_WYG_056-10a>¶
遁之地　隤城蘇忿生十二邑此其一也　王莽城後¶
漢王莽築之在今縣西北八十五里凡有三城如鼎足¶
尚存焉　沮洳山在縣西淇水出此山　共叔叚墓九¶
龍泉並在邑界¶
¶
　　磁州¶
¶
　　磁州滏陽郡今理滏陽縣本漢魏郡武安縣地周武帝¶
於此别置滏陽縣及成安郡隋開皇十年廢郡於縣置¶
磁州以昭義縣界有磁石山出磁石因取為名大業二¶
<pb:KR2k0004_WYG_056-10b>¶
年廢州以縣屬相州唐武德元年復置磁州領滏陽臨¶
水武安三縣四年割洺州之臨洺武安邯鄲肥鄊来屬¶
六年置磁州總管府領磁邢洺黎相衛六州其年廢總¶
管府以臨洺武安肥鄊三縣屬洺州磁州領滏陽武安¶
邯鄲三縣貞觀元年廢磁州以滏陽武安屬相州以邯¶
鄲入洺州永泰元年六月昭義節度使薛嵩請於滏陽¶
復磁州領滏陽武安昭義邯鄲四縣天祐三年勅以¶
與西慈州同名改為惠州天祐十三年却復為舊磁字¶
¶
<pb:KR2k0004_WYG_056-11a>¶
　　元領縣四¶
¶
　　滏陽　邯鄲　武安　昭義¶
¶
　　州境¶
¶
　　東西一百七十里　南北一百一十五里¶
¶
　　四至八到¶
¶
　　南至東京四百里　西南至西京七百里　西南至¶
長安一千五百里　東至魏府一百八十里　西至¶
潞州三百八十里　南至相州六十里　北至洺州¶
<pb:KR2k0004_WYG_056-11b>¶
一百一十里　東南至相州鄴縣二十七里　西南¶
至相州鄴縣界七十五里　東北至洺州一百一十¶
里　西北至遼州四百三十三里¶
¶
　　戶¶
¶
　　舊無戶籍皇朝戸主一萬三百客八千三百二¶
¶
　　風俗¶
¶
　　與洺州同¶
¶
　　土産¶
¶
<pb:KR2k0004_WYG_056-12a>¶
　　磁石　磁毛¶
¶
　　滏陽縣舊六鄊今五鄊本漢武安縣地屬魏郡魏黄初¶
三年分武安立臨水縣屬廣平郡以城臨滏水故曰臨¶
水又以城在滏水之陽亦曰滏陽周武帝於此别置滏¶
陽縣屬成安郡隋開皇三年廢郡縣屬相州十年於此¶
置磁州滏陽屬焉大業二年廢磁州縣屬相州唐武德¶
元年重立磁州縣又屬焉　鼓山亦名滏山宋永初古¶
今山川記云鼓山有石鼓形二所南北相當俗語云南¶
<pb:KR2k0004_WYG_056-12b>¶
鼓北鼓相去十五里冀州圖云鄴城西有石鼓鼓自鳴¶
即有兵魏都賦云神鉦迢逓於髙蠻是也髙齊末鼓鳴¶
未幾鄴城有兵而齊滅隋文季年又鳴聞數百里也¶
隋圖經云滏口山磁石山本草云磁石鐡之碓今有出¶
石鼓山者又魏地記云滏口山即魏帝邀撃袁尚於此¶
八陘第四曰滏口陘山嶺髙深實為險阨漳水自林慮¶
縣流入有石漳渠焉　滏水源出縣西北鼓山南岸下¶
泉源奮湧若釜之揚湯故以釜口名之其水冬温夏冷¶
<pb:KR2k0004_WYG_056-13a>¶
山海經云滏水出神菌之山也　九侯城亦名鬼侯城¶
在縣西南五十里蓋紂時鬼侯為紂所殺也禮記曰脯¶
鬼侯謂此也按隋圖經云臨水縣分侯城即司馬彪注¶
云鄴西有九侯城蓋鬼侯國是也一作鬼口　東魏二¶
陵即大司馬孝靜帝父亶與靜帝二陵也隋圖經云在¶
縣東即武城西北大岡髙齊天保末誅諸元子孫欲平¶
元氏二陵壓殺數十人遂止　髙齊神武陵在東魏二¶
陵之側去縣三里今有天鹿石關尚存　岐安冡隋圖¶
<pb:KR2k0004_WYG_056-13b>¶
經云岐安冡在魏陵東三里安死後鬼每語其子逸云¶
吾冡近武帝陵見攻伐為吾辭逸等即以碑碣勒石謝¶
乃止　季龍墓在縣西南十四里　佛圖澄墓在縣西¶
南十七里　廢安州城在縣東北六里周建武六年置¶
州隋開皇三年廢¶
¶
　　武安縣西北九十五里元二鄊本漢縣地七國時趙地¶
趙將李牧封武安君即今縣也漢屬魏郡魏屬廣平郡¶
隋開皇三年屬相州十年割屬磁州大業二年廢磁州¶
<pb:KR2k0004_WYG_056-14a>¶
屬洺州唐𨽻磁州　武安故城在縣西南五里六國時¶
趙邑也史記趙奢之救閼與秦軍鼓譟武安屋瓦皆振¶
即此也　錫山山海經曰錫山其上多玉牛首之水出¶
焉　三門山縣西北八十里山有三足峻峙如門　百¶
尖山在縣西四十里　四見山在縣西二十里　赭山¶
在縣東四十八里出赭土　紫山在縣東三十里唐天¶
寶六年改為朱衣山山下有水北流中有鮒魚石朱衣¶
鮒鱗色若金腸似朱　洺水本名漳水源出縣西北三¶
<pb:KR2k0004_WYG_056-14b>¶
門山山下去縣八十三里水經云洺水出易陽縣西山¶
按隋圖經云晉惠帝敗於湯隂之歲烏桓鮮卑掠鄴城¶
婦女悉沈於洺水即此河也　白鴻水在縣西北八十¶
五里¶
¶
　　邯鄲縣東北七十里元三鄊本衛地後屬晉七國時為¶
趙郡趙敬侯自章晉陽始都邯鄲至幽王遷降秦遂滅¶
趙以為邯鄲郡山名鄲盡也邯山至此而盡城郭從邑¶
故鄲字加邑魏以為縣屬廣平郡隋開皇十年置磁州¶
<pb:KR2k0004_WYG_056-15a>¶
邯鄲屬焉大業二年廢磁州縣入洺州唐重置磁州縣¶
還来屬　邯山在縣東南五里　靈山隋圖經云趙武¶
靈王登靈山因以石鑿人馬之形其下有井以石覆之¶
俗呼靈井　牛首水在縣西北三十里又名曲河源出¶
縣西前南平地漢書地里志云堵山牛首水所出　温¶
明殿漢趙王如意所造其處即世祖晝卧此殿耿弇入¶
造牀下勸帝即位於此　叢臺在縣内東北隅冡墓記¶
云在小城内　洪波臺在縣西三里亦漢縣名也韓詩¶
<pb:KR2k0004_WYG_056-15b>¶
外傳云周舎死後簡子與諸大夫飲於洪波臺酒酣泣¶
曰吾聞千羊之皮不如一狐之腋衆人之唯唯不如周¶
舎之諤諤阮籍詩云朝登洪波臺日夕望西山　石子¶
岡隋圖經云歴陵城西十里有石子岡實山也而髙大¶
有冡如硯子世謂之研子冡是趙簡子冡石虎令人發¶
之初得炭深一丈得連木板厚一丈又髙八尺次得泉¶
水清冷非常合牛皮為囊作絞車以汲之一月而水無¶
極乃止築城繞之氣成樓閣　厨宰城隋圖經云叢臺¶
<pb:KR2k0004_WYG_056-16a>¶
在内　干將城在縣東二十二里洺州記云城南門外¶
有干將劔罏及淬劔池　趙簡子臺在縣西十二里¶
公孫杵臼程嬰墓在縣西十五里　趙奢墓在縣西北¶
七里　樂毅墓在縣西南十八里　藺相如墓在縣西¶
南二十二里¶
¶
　　昭義縣西三十五里二鄊魏黄初三年於今滏陽縣置¶
臨水縣北齊天保元年移理松谷周武建德六年移理¶
故涉城即今涉縣是也隋開皇七年移於西戍十年移¶
<pb:KR2k0004_WYG_056-16b>¶
於今理唐武德六年廢永樂元年再置仍改名昭義¶
滏口泉在縣西一里半出鼓山南脚流至　漳河在縣¶
西南四十里從潞州涉縣界至¶
¶
¶
¶
¶
¶
　　太平寰宇記卷五十六¶
¶
