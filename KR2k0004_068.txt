# -*- mode: mandoku-view -*-
#+TITLE: 太平寰宇記
#+DATE: 2019-03-29 20:51:37.958771
#+PROPERTY: ID KR2k0004
#+PROPERTY: BASEEDITION WYG
#+PROPERTY: WITNESS master    
#+PROPERTY: JUAN 68
<pb:KR2k0004_WYG_068-1a>¶
　　欽定四庫全書¶
¶
　　太平寰宇記卷六十八¶
¶
　　宋　樂史　撰¶
¶
　　河北道十七¶
¶
　　保州¶
¶
　　保州治清苑縣本莫州清苑縣地石晉初割屬契丹蕃¶
戎立為秦州出帝開運元年尅復秦州二年以滿城縣¶
當路衝要宜立郡庭用威邊外其秦州宜移治於滿城¶
<pb:KR2k0004_WYG_068-1b>¶
其舊秦州復為清苑縣滿城所置秦州尋廢皇朝初却¶
于清苑縣置寳塞軍太平興國六年升為保州割清苑¶
縣屬焉¶
¶
　　領縣一¶
¶
　　清苑¶
¶
　　四至八到¶
¶
　　東至東京一千二百里　西南至西京　東至唐口¶
七十里　西至滿城五十里　南至望都(闕)北至静¶
<pb:KR2k0004_WYG_068-2a>¶
戎軍四十里　東南至博野寧邊軍一百里　西南¶
至望都九十里　東北至静戎軍四十里　東北至¶
威虜軍四十里¶
¶
　　户¶
¶
　　舊户在莫州皇朝户主二千七百七十五客一千¶
¶
　　風俗¶
¶
　　與莫州同¶
¶
　　土産¶
¶
<pb:KR2k0004_WYG_068-2b>¶
　　與莫州同¶
¶
　　清苑縣舊二十五鄉今十一鄉本樂鄉縣也史記云漢髙¶
祖召問樂毅有後乎對曰有樂叔封於樂鄉即此屬信¶
都國後漢省後魏復置屬髙陽髙齊天寳七年省仍自¶
易滿城界清苑河為名　沈水在縣北漢縣廢城在今¶
縣東南三十里後漢省　樊輿城漢樊輿縣也武帝封¶
中山靖王子修為樊輿侯是後漢省廢城在今縣東南¶
三十五里一名隅城是也　栢陵城漢為縣前漢帝紀¶
<pb:KR2k0004_WYG_068-3a>¶
云孝武帝封趙敬肅王子終古為栢陵侯廢城在今縣¶
南　廣望城漢廣望縣也武帝封中山靖王子忠為廣¶
望侯是後漢省故城在今縣西南五十里　聖女祠輿¶
地志云清苑縣樊城西南隅有聖女祠女姓薛字義姜¶
鉅鹿人嫁為樊輿王文妻死于此城之隅就而祭之俗¶
名祭隅城漢元帝元初三年有天淵玉女鉅鹿仙人者¶
是也¶
¶
　　定逺軍¶
¶
<pb:KR2k0004_WYG_068-3b>¶
　　定逺軍治東光縣本景州漢髙縣屬平郡隋置弓髙縣¶
屬渤海郡唐武徳四年于縣置觀州領髙弓修阜城東¶
光安陵胡蘇觀津七縣六年以胡蘇屬滄州貞觀元年¶
省觀津縣復以胡蘇來屬十七年廢觀州以東光胡蘇¶
屬滄州蓨縣安陵屬徳州阜城屬冀州貞元二年又於¶
弓髙縣置景州又以弓髙東光胡蘇來屬長慶元年廢¶
景州四縣亦還本屬二年復于弓髙置景州太和四年¶
廢縣屬滄州景福元年復於弓髙置景州管東光安陵¶
<pb:KR2k0004_WYG_068-4a>¶
二縣天祐五年移州治於東光縣周顯徳二年廢景為¶
定逺軍縣屬滄州至六年併弓髙縣入東光縣皇朝太¶
平興國六年割東光縣屬軍¶
¶
　　元領縣五　　今一¶
¶
　　東光¶
¶
　　三縣割出¶
¶
　　南皮入滄州　　臨澤入滄州　　景城入滄州¶
¶
　　一縣廢¶
¶
<pb:KR2k0004_WYG_068-4b>¶
　　弓髙併入東光¶
¶
　　軍境¶
¶
　　東西八十里　南北七十三里¶
¶
　　四至八到¶
¶
　　西南至東京八百二十里　西南至西京一千二百¶
四十里　西南至長安二千一百里　東至臨津縣¶
八十五里　西至阜城六十五里　南至安陵縣四¶
十五里　北至瀛州一百四十里　東南至臨津縣¶
<pb:KR2k0004_WYG_068-5a>¶
四十七里　西南至蓨縣六十五里　東北至滄州¶
一百二十里　西北至景城縣九十里¶
¶
　　户¶
¶
　　唐開元領縣六户一萬一千三百皇朝管户主二千¶
九百八十四客一千二百三十九¶
¶
　　風俗¶
¶
　　與滄州同¶
¶
　　土産¶
¶
<pb:KR2k0004_WYG_068-5b>¶
　　舊貢水忘席　茅簟　海蛤　絹¶
¶
　　東光縣舊十四鄉今四縣本漢舊縣也屬渤海郡故城¶
在今縣東十里東光故城髙齊天寳七年移于今縣東¶
南三十里陶城故城隋開皇三年又移於此後魏廢渤¶
海郡郡城即今縣治郡國志胡蘇河在(缺)　縣是　永¶
濟渠在縣西二百步　鳴犢河即竇鳴犢所過之處故¶
曰鳴犢河在縣東南　廢弓髙縣在軍東四十里舊二¶
十一鄉漢時屬河間國漢文封魏頺當之邑莽曰樂成¶
<pb:KR2k0004_WYG_068-6a>¶
接弓髙今屬阜成縣界弓髙故城是也晉廢隋開皇十¶
六年復置移于今理長慶二年正月勅滄州弓髙縣宜¶
置景州仍屬滄州周朝廢州縣入滄州尋又廢入東光¶
　濁漳水在故城北三十里今邑西一里　候井按郡¶
國縣道記云漢省唐地理書並失其所在以理推之蓋¶
在今弓髙縣西北三十里房將池測舊此池水再增減¶
疑其與海相通又池側窄小有似于井以其增減不失¶
時候因於池側置縣謂之候井嵗月既久今按其水不¶
<pb:KR2k0004_WYG_068-6b>¶
復有増減之候或云今弓髙縣即漢候井縣莫詳所的¶
　西光城隋圖經集記曰後漢孝昌三年葛榮略取其¶
地對東光¶
¶
　　乾寧軍¶
¶
　　乾寧軍治馮橋鎮本古盧臺軍地後為馮橋鎮臨御河¶
之岸接滄霸二州之界幽州割據偽命升為寧州周世¶
宗顯徳六年收復闗南却為乾寧軍仍置乾寧縣¶
¶
　　領縣一¶
¶
<pb:KR2k0004_WYG_068-7a>¶
　　乾寧¶
¶
　　軍境¶
¶
　　東西五十里　南北一百五十九里¶
¶
　　四至八到¶
¶
　　東至滄州界二十五里　南至東京一千三百里¶
西南至西京一千七百里　西南至長安二千七百¶
五十里　南至滄州界九里　西至霸州大城縣界¶
二十里　北至東西湖河一百五十里河北是幽州¶
<pb:KR2k0004_WYG_068-7b>¶
界　南至滄州界三十四里　西南至霸州大城一¶
十八里　東北至滄州九十三里　西北至霸州大¶
城縣湖溝一百五十里¶
¶
　　户¶
¶
　　皇朝户主一千七百八客二百九十九¶
¶
　　風俗¶
¶
　　與寧州同¶
¶
　　土産¶
¶
<pb:KR2k0004_WYG_068-8a>¶
　　潮水所侵惟生蒲葦¶
¶
　　乾寧縣四鄉舊名永安縣與軍同置在城下太平興國¶
七年六月改為乾寧縣　御河在城南一十步每日潮¶
水兩至其河從滄州南界流入本軍界東北一百九十¶
里入潮河合流向東七十里於濁流口入海水西通淤¶
口雄霸等州水　盧臺古城在御河南七十步周迴二¶
里基址猶存¶
¶
　　破鹵軍¶
¶
<pb:KR2k0004_WYG_068-8b>¶
　　破鹵軍古淤口闗周顯徳六年收復闗南于此置塞至¶
皇朝太平興國六年割霸州永清文安縣三百一十七¶
户屬焉¶
¶
　　四至八到¶
¶
　　南至東京一千四百里　西南至西京一千六百五十里¶
　西南至長安二千五百里　東至狼城口三十里¶
南至文安縣五十里　西至霸州五十里　北至幽¶
州二百里　東南至大城縣　西南至平戎軍七十里¶
<pb:KR2k0004_WYG_068-9a>¶
東北至界河三十步　西北至界河二十步¶
¶
　　戸¶
¶
　　皇朝户主三百十客八十二¶
¶
　　永光濟河自霸州永清縣界來經軍界下入淀泊連¶
海水　平曲子去軍西南二十里漢功臣表云景帝¶
三年封公孫渾邪為曲平侯即此也¶
¶
　　威鹵軍¶
¶
　　威鹵軍本遂城縣皇朝太平興國六年置從縣西南至¶
<pb:KR2k0004_WYG_068-9b>¶
滿城縣内浮圖𤇺合陵山峯為一路仍領遂城縣是時¶
修營掘得石棺一上有唐貞觀年記棺有五重石鐵銅¶
銀金次第貯之中有琉璃盛舍利本軍以聞¶
¶
　　領縣一¶
¶
　　遂城¶
¶
　　軍境¶
¶
　　東西六十五里　南北五十里¶
¶
　　四至八到¶
¶
<pb:KR2k0004_WYG_068-10a>¶
　　東至雄州一百里　西至易縣七十里　東北至保¶
塞軍四十里　北至平塞軍三十五里　東南至保¶
州一百三十里　西南至滿城縣四十里　東北至¶
雄州容城縣七里　西北至易縣界二十五里¶
¶
　　戸¶
¶
　　皇朝户主客一千三百一十¶
¶
　　風俗¶
¶
　　與易州同¶
¶
<pb:KR2k0004_WYG_068-10b>¶
　　土産(缺)¶
¶
　　遂城縣舊二十三鄉今四鄉戰國時武遂縣也史記趙¶
悼襄王一年李牧將攻燕拔武遂是也本漢北新城縣¶
漢書地理志云燕南得涿郡之北新城後漢屬中山國¶
土地十三州志云河間有新城故加北字後魏武帝永¶
熙二年於此置南營州改為新昌縣隋開皇十六年改¶
為遂城縣今治釜山村　長城秦築長城起首故此邑¶
之界　遂城山舊名龍山在縣西二十五里括地圖云¶
<pb:KR2k0004_WYG_068-11a>¶
其山往往有仙人遊龍翔集天寳七年勅改為遂城山¶
　南易水歴縣界燕時謂之武遂津又東流遇梁門引¶
易水為陂塘以溉田¶
¶
　　平塞軍¶
¶
　　平塞軍治平塞縣皇朝太平興國六年二月改為易州¶
南三十五里太保村塞為平塞軍仍割易縣侯臺淩雲¶
兩鄉白澗河已南人户及滿城縣玉山鄉人户以屬焉¶
至七年又於軍城置平塞縣¶
¶
<pb:KR2k0004_WYG_068-11b>¶
　　領縣一¶
¶
　　平塞¶
¶
　　軍境¶
¶
　　東西三十七里　南北一十里¶
¶
　　四至¶
¶
　　南至東京一千四百一十五里　東至軍城壕垠屬易縣¶
界　西至易州易縣普通鎮三十七里　南至軍城壕¶
垠屬易縣界　北至軍壕垠外屬易縣至易州三十五里¶
<pb:KR2k0004_WYG_068-12a>¶
户¶
¶
　　皇朝户主八百一十客二十¶
¶
　　風俗¶
¶
　　與易州同¶
¶
　　土産(缺)¶
¶
　　平塞縣三鄉皇朝太平興國七年置以軍額名縣¶
¶
　　静戎軍¶
¶
　　静戎軍本易州宥戎鎮周為梁門口塞在州東南九十里皇¶
<pb:KR2k0004_WYG_068-12b>¶
朝太平興國六年二月升為静戎軍遂割遂城鄉人户屬焉¶
¶
　　軍境¶
¶
　　東西四十里　南北四十五里¶
¶
　　四至八到¶
¶
　　圖經未有至東西二京里數　東至雄州八十里西¶
至威虜軍三十五里　南至保州四十五里　北至¶
易縣八十里　東南至莫州一百里　東北至雄州¶
容城縣六十里　西南至保州四十五里¶
¶
<pb:KR2k0004_WYG_068-13a>¶
　　户¶
¶
　　(闕)¶
¶
　　管軍城¶
¶
　　管軍城本定州博野縣皇朝雍熙四年於此建寧邊軍¶
以縣屬焉¶
¶
　　領縣一¶
¶
　　博野¶
¶
　　軍境¶
¶
<pb:KR2k0004_WYG_068-13b>¶
　　東西八十二里　南北七十里¶
¶
　　四至八到¶
¶
　　新置軍未有至京里數　東至瀛州一百里　西至¶
蒲隂縣四十二里　南至安平縣五十里　北至保¶
塞軍八十里　東南至饒陽縣六十里　西南至蒲¶
陽縣四十二里　東北至高陽縣七十八里　西北¶
至望都縣五十里元無官路¶
¶
　　户¶
¶
<pb:KR2k0004_WYG_068-14a>¶
　　皇朝户主五千八百八十三客三百六¶
¶
　　風俗¶
¶
　　與定州同¶
¶
　　土産¶
¶
　　與定州同¶
¶
　　博野縣舊三十鄉今十鄉本漢蠡吾縣屬涿郡後漢分¶
為置博陵郡十三州志云本初元年蠡吾侯志繼孝質¶
是為孝桓帝追尊皇考蠡吾侯翼為孝宗皇帝陵曰博¶
<pb:KR2k0004_WYG_068-14b>¶
陵因以為郡晉於此立博陵國後魏宣武帝景明元年¶
改博陵為博野以地居博水之野唐武徳五年置蠡州¶
領博野八年廢縣還本屬九年復立蠡州復領貞觀元年¶
州皇朝雍熙四年割屬軍　滹沲河在縣東南三十五里¶
¶
　　保順軍¶
¶
　　保順軍本滄州無棣縣之保順鎮周顯徳六年建為軍以¶
舊鎮為名¶
¶
　　四至¶
¶
<pb:KR2k0004_WYG_068-15a>¶
　　南至棣州一百二十里　東南至濱州一百里　西¶
南至徳州二百五十里　西北至滄州一百七十里¶
¶
　　戸¶
¶
　　皇朝户主三百九十三客六百七十七¶
¶
　　平戎軍¶
¶
　　平戎軍本莫州新鎮之地皇朝太平興國六年升為平¶
戎軍以扼邊陲之喉¶
¶
　　四至¶
¶
<pb:KR2k0004_WYG_068-15b>¶
　　東至霸州三十里　西至莫州七十里　南至瀛州¶
一百二十里　北至幽州(闕)¶
¶
¶
¶
¶
¶
¶
　　太平寰宇記卷六十八¶
¶
