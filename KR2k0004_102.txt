# -*- mode: mandoku-view -*-
#+TITLE: 太平寰宇記
#+DATE: 2019-03-29 20:51:38.237008
#+PROPERTY: ID KR2k0004
#+PROPERTY: BASEEDITION WYG
#+PROPERTY: WITNESS master    
#+PROPERTY: JUAN 102
<pb:KR2k0004_WYG_102-1a>¶
　　欽定四庫全書¶
¶
　　太平寰宇記卷一百二¶
¶
　　宋　樂史　撰¶
¶
　　江南東道十四¶
¶
　　泉州¶
¶
　　泉州清源郡今理晉江縣秦漢土地以長樂郡同東晉¶
南渡衣冠士族多萃其地以求安堵因立晉安郡宋齊¶
因之隋為泉州舊理閩縣後移於南安縣唐聖厯二年¶
<pb:KR2k0004_WYG_102-1b>¶
分泉州之南安莆田龍溪三縣置武榮州三年州廢三¶
縣還泉州久視元年又以三縣置武榮州景雲二年改¶
為泉州開元二十九年割龍溪之漳州天寳元年改為¶
清源郡乾元元年復為泉州皇朝為平海軍節度¶
¶
　　元領縣四　今七¶
¶
　　晉江　南安　同安(自同安以下新置)永春　清溪¶
德化　恵安¶
¶
　　三縣割出¶
¶
<pb:KR2k0004_WYG_102-2a>¶
　　莆田　仙遊(已上二縣入興化軍)長秦(新置入漳州)¶
¶
　　州境¶
¶
　　東西三百四十七里　南北三百五十里¶
¶
　　四至八到¶
¶
　　西北至東京五千四百二十里　西北至西京五千¶
八百三十五里　西北至長安六千六百九十五里¶
　東至大海一百八十里貞元畧云一百里　西至¶
錦田村即漳州龍岩縣畧二百八十五里　北至仙¶
<pb:KR2k0004_WYG_102-2b>¶
遊縣一百五十里　東南至海四十里　西南至漳¶
州六百里貞元畧云三百五十里　西北至皁洋村¶
一百里　東北至福州五百里¶
¶
　　户¶
¶
　　唐開元户三萬一千六百皇朝户主三萬二千五¶
十六客四萬四千五百二十五¶
¶
　　風俗¶
¶
　　泉郎即州之夷户亦曰遊艇子即盧循之餘晉末盧¶
<pb:KR2k0004_WYG_102-3a>¶
循寇暴爲劉裕所滅遺種逃叛散居山海至今種𩔖¶
尚繁唐武德八年都督王義童遣使招撫得其首領¶
周造夌細陵等並受騎都尉令相統攝不爲寇盗貞¶
觀十年始輸半課其居止常在船上結兼廬海畔隨¶
時移徙不常厥所船頭尾尖高當中平闊衝波逆浪¶
都無畏懼名曰了鳥船¶
¶
　　姓氏¶
¶
　　南安郡五姓　黄　林　單　戚　仇¶
¶
<pb:KR2k0004_WYG_102-3b>¶
　　人物¶
¶
　　自唐設舉場此州之才子間生登科者甚衆黄璞纂¶
爲名士録¶
¶
　　土産¶
¶
　　貢　蠲符紙　生蕉　白藤箱　蚺蛇膽　紅花¶
茜緋　海舶香藥　再熟稻春夏收訖其株又苗生¶
至秋薄熟即呉都賦所云再熟稻¶
¶
　　晉江縣舊八鄉今五鄉地本長樂郡之屬邑晉立郡又¶
<pb:KR2k0004_WYG_102-4a>¶
爲晉安郡地焉隋廢郡爲邑唐景雲二年分豐州之地¶
又於此立州　泉山在州北五里因此爲名　晉江在¶
州南一里自安南縣來流五十里入海　尚書塘唐貞¶
觀五年檢校户部尚書趙昌爲刺史置塘以溉田人䝉¶
其利元和二年刺史馬總美趙公之留惠名爲尚書塘¶
　龍湖在縣南一百里有廟存焉¶
¶
　　南安縣舊十九鄉今九鄉呉置東安縣晉置安郡於此¶
陳立南安縣唐武德五年置豐州貞觀初州廢來屬¶
<pb:KR2k0004_WYG_102-4b>¶
桃林溪在縣西二十里自尤溪縣來灌田三百二十畆¶
與綿田溪合入晉江縣界　九日山在縣西一里山連¶
晉江縣　金鷄山在縣西南六里¶
¶
　　同安縣西南一百六十二里唐貞元十九年析南安縣¶
南界四鄉置大同場福州僞命己亥歲升爲同安縣¶
煮海里一邊在海中有島嶼四所計四百餘家居焉無¶
田疇人以釣魚拾螺爲業¶
¶
　　永春縣西一百五十九里二鄉唐長慶二年析南安縣¶
<pb:KR2k0004_WYG_102-5a>¶
西界兩鄉置桃林場福州僞命壬寅歲改爲永春縣¶
清溪縣西一百五十二里二鄉唐咸通五年析南安縣¶
界西向兩鄉西桃林場江南僞命乙夘歲升爲清溪縣¶
德化縣北二百一十里元二鄉元屬福州僞命日置庚¶
戌年歸當州¶
¶
　　惠安縣去州四十五里三鄉本晉江縣北鄉也皇朝太¶
平興國六年析置惠安縣¶
¶
　　漳州¶
¶
<pb:KR2k0004_WYG_102-5b>¶
　　漳州漳浦郡今理漳浦縣厯代與長樂郡同郡國志梁¶
山有漳浦水一云漳溪水唐垂拱二年析長樂郡西南¶
之地置漳州立漳浦縣以𨽻焉舊屬嶺南道天寳中割¶
屬江南東道仍爲漳浦郡乾元元年復爲漳州¶
¶
　　元領縣二　今三¶
¶
　　龍溪　漳浦(即龍岩)　長泰(泉州割到)¶
¶
　　州境¶
¶
　　西東四百里　南北五百里¶
¶
<pb:KR2k0004_WYG_102-6a>¶
　　四至八到¶
¶
　　西北至西京六千九百八十五里　西北至東京六¶
千五百七十里　西北至長安七千四十五里　東¶
至大海一百五十里　南至大海一百六十二里¶
西至大海二百八十里　西至潮州五百六十里¶
西北至汀州九百里　北至建州二千四百里　東¶
南至黄如江一百里　西南至廢懐恩縣界一百里¶
　西南至潮州四百八十里　西北至召塍溪一百¶
<pb:KR2k0004_WYG_102-6b>¶
五十里　東北至泉州六里¶
¶
　　户¶
¶
　　唐開元年一萬五千皇朝户主一萬九千七百三十¶
客四千二百七十七¶
¶
　　風俗¶
¶
　　同泉州¶
¶
　　人物無¶
¶
　　土産¶
¶
<pb:KR2k0004_WYG_102-7a>¶
　　甲香　魛魚皮　蠟茶　海舶香藥¶
¶
　　龍溪縣四鄉舊屬泉州因龍溪爲名唐開元二十九年¶
割屬漳州　九龍山山下有水名九龍水按郡國志云¶
一名思侯山皆有金溪水山中多山魈一名羊化子¶
赤嶼嶼有石朝色如丹晚色如霞因名亦云丹霞嶼¶
蜡湖郡國志云在中洲有水豹水人　荆嶼嶼上多荆¶
草因名之¶
¶
　　漳浦縣西北析流五日約三百里三鄉唐武德以前爲¶
<pb:KR2k0004_WYG_102-7b>¶
雜羅縣天寳元年改爲龍岩縣𨽻漳州¶
¶
　　長泰縣西北五十里三鄉本屬泉州唐乾符三年析大¶
同場西界六里置武德場江南僞唐乙夘歲升爲長泰¶
縣皇朝太平興國五年割屬漳州從轉運司之請也¶
¶
　　汀州¶
¶
　　汀州臨汀郡今理長汀縣按地理志厯代土地舊與長¶
樂郡同唐開元二十四年開福撫二州山洞置汀州天¶
寳年改爲臨汀郡乾元元年復爲汀州按州初置在雜¶
<pb:KR2k0004_WYG_102-8a>¶
羅以其地瘴居民多死大厯十四年移理長汀白石村¶
去舊州理三百里福州觀察使承昭所奏移也¶
¶
　　元領縣三　今二¶
¶
　　長汀　寜化¶
¶
　　一縣割出¶
¶
　　沙縣(入劍州)¶
¶
　　州境¶
¶
　　東西五百里　南北四百里¶
¶
<pb:KR2k0004_WYG_102-8b>¶
　　四至八到¶
¶
　　東北至東京五千七百里　西北至西京五千三百¶
里　西北至長安六千一百九十五里　東至龍溪¶
縣二千四百五十里　南至潮州一千三百里若至¶
潮中營下程鄉縣界一千里　西至䖍州雩都縣界¶
九百里䖍州一千二百里　東南至漳州廢懐恩縣¶
界一千五百里　北至撫州南豐縣一千六十里¶
西南至潮州程鄉縣界八百里　西北至撫州南豐¶
<pb:KR2k0004_WYG_102-9a>¶
縣一千六十里　東北至福州水陸相兼共一千三¶
百六十里　東北至建州一千五百里¶
¶
　　户¶
¶
　　唐開元户四千六百八十皇朝户主一萬九千七¶
百三十客四千二百七十七¶
¶
　　風俗¶
¶
　　與福州同¶
¶
　　人物無¶
¶
<pb:KR2k0004_WYG_102-9b>¶
　　土産¶
¶
　　鼹䑕　茶　龜¶
¶
　　古圖經云進黄蠟蠲紙出銅并銀長汀縣有黄焙場¶
安豐場并寜化縣有龍門場俱出銅銀¶
¶
　　長汀縣五鄉地即長樂郡屬邑唐開元中立郡舊治在¶
九龍水源長汀村大厯中移在白鄉地名金沙水即今¶
治也　雜羅故城牛肅記聞云開元末雜羅縣令孫奉¶
先晝日坐㕔事有神見庭中披戈執殳狀甚惡可畏奉¶
<pb:KR2k0004_WYG_102-10a>¶
先見之驚起神曰吾雜羅山神也今從府主求一牛爲¶
食能見祭乎祭吾當祐汝奉先對曰神既有請誠不敢¶
違然格令有文殺牛事大請以羊豕代牛可乎神怒曰¶
惜一牛不以祭我不祐汝其能宰乎因滅於是瘴癘大¶
起月餘不息奉先疾死其家二十口亡盡　靈蛇山在¶
州南三百八十里　溪水在州東四十里地名石涵内¶
流出從城過直至廣南潮州通小船¶
¶
　　寜化東北六百里二鄉武德初爲黄連以地爲黄連洞¶
<pb:KR2k0004_WYG_102-10b>¶
因以爲名至天寳元年改爲寜化縣　鐵石山在縣一¶
百五十里¶
¶
　　上杭場州南去八日程接漳州界¶
¶
　　武平場州西南去計五日程連循州界¶
¶
　　興化軍¶
¶
　　興化軍本泉州莆田縣地也皇朝太平興國四年於¶
泉州遊洋鎮置興化縣并割莆田仙遊等縣以屬焉至¶
八年以遊洋鎮地不當衝移於莆田縣爲軍理從轉運¶
<pb:KR2k0004_WYG_102-11a>¶
司楊克之所請也¶
¶
　　今領縣三¶
¶
　　莆田　仙遊　興化¶
¶
　　軍境¶
¶
　　東西二百一十五里　南北一百四十五里¶
¶
　　四至八到¶
¶
　　新置軍未有至西京里數¶
¶
　　西北至東京六千五百四十二里　東至海七十里¶
<pb:KR2k0004_WYG_102-11b>¶
南至海四十里　東南至莆田縣奉國里大海一¶
百里　北至福州福清縣一百五十里　西北至泉¶
州一百八十里　東北至福州三百八十里　西北¶
至福州永泰縣一百里　西南至泉州德化縣界一¶
百四十五里¶
¶
　　户¶
¶
　　舊户載在泉州籍皇一朝户主一萬三千一百七客¶
二萬六百¶
¶
<pb:KR2k0004_WYG_102-12a>¶
　　風俗¶
¶
　　與泉州同¶
¶
　　土産¶
¶
　　與泉州同¶
¶
　　莆田縣舊五鄉今六鄉唐武德五年分安南縣置莆田¶
縣屬豐州州廢屬泉州今興化軍之理所　至孝闕唐¶
貞元十三年居人林攅廬於父墳至孝上感甘露下降¶
勅旌表門閭置在縣北三里¶
¶
<pb:KR2k0004_WYG_102-12b>¶
　　仙遊縣西八十五里元四鄉唐聖厯三年分莆田縣置¶
清源縣天寳元年八月改爲仙遊縣大飛山前五里¶
九仙山在縣北五里　瀑布山在縣東北五里其山峭¶
峻懸崖有瀑布泉千尺而下者¶
¶
　　興化縣北八十里今三鄉隨軍所置廨在軍叙中　百¶
丈溪東去縣七十里有山巖百丈水流入福州福清縣¶
　游洋溪從縣前流西入永泰縣舊鎮因此爲名¶
¶
　　太平寰宇記卷一百二¶
¶
