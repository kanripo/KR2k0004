# -*- mode: mandoku-view -*-
#+TITLE: 太平寰宇記
#+DATE: 2019-03-29 20:51:37.653805
#+PROPERTY: ID KR2k0004
#+PROPERTY: BASEEDITION WYG
#+PROPERTY: WITNESS master    
#+PROPERTY: JUAN 32
<pb:KR2k0004_WYG_032-1a>¶
　　欽定四庫全書¶
¶
　　太平寰宇記卷三十二¶
¶
　　宋　樂史　撰¶
¶
　　闗西道八¶
¶
　　隴州　涇州¶
¶
　　隴州渭陽郡今汧源縣周為岐隴之地春秋時屬秦國¶
文公曽都於此今郡南三里汧水南故汧城是也秦併¶
天下屬内史漢為汧縣屬右扶風自魏至晉亦然永嘉¶
<pb:KR2k0004_WYG_032-1b>¶
后廢魏初於今汧源縣界置隴東郡今州即隴東郡故¶
郡也孝明正光三年分涇州岐州之地兼置東秦州於¶
故汧城領隴東安夷汧縣三郡至孝昌三年為万俟醜¶
奴所破孝武永熈元年於今州東南八里復置東秦州¶
仍於州所理置汧隂縣西魏大統十七年改東秦州為¶
隴州因山為名周明帝二年移州於今所武帝天和五¶
年省入岐州宣帝大象二年復置隋開皇五年改汧隂¶
為汧源縣仍廢而隴州如故煬帝二年州廢以屬縣併¶
<pb:KR2k0004_WYG_032-2a>¶
入扶風郡義寧二年又於縣理置隴東郡唐武徳元年¶
復為隴州以南由縣置舎州領南由一縣四年廢舎州¶
復以南由来屬天寶元年改為汧陽郡乾元元年復為¶
隴州至徳宗升為奉義軍節度以旌韋皋殺朱泚偽使¶
之故也今為防禦州¶
¶
　　元領縣五　今四¶
¶
　　汧源　汧陽　吳山　隴安新置¶
¶
　　二縣廢¶
¶
<pb:KR2k0004_WYG_032-2b>¶
　　華亭入汧源　南由入吳山¶
¶
　　州境¶
¶
　　東西二百里　南北四百五十九里¶
¶
　　四至八到¶
¶
　　東至東京一千七百五十里　東至西京一千三百¶
二十五里　東至長安四百五十五里　東至鳯翔¶
府一百五十九里　南至鳯州山路四百三十六里¶
¶
　　西至秦州三百四十里　北至涇州一百六十五¶
<pb:KR2k0004_WYG_032-3a>¶
里　西南至秦州界一百一十里　東南至鳯翔府¶
界一百六十里　西北至原州界一百八十里　東¶
北至涇州一百六十里¶
¶
　　户¶
¶
　　唐開元户六千八百五皇朝管户主一萬九百七¶
十一客八千六百六¶
¶
　　風俗與鳯翔小異尤類秦州¶
¶
　　人物¶
¶
<pb:KR2k0004_WYG_032-3b>¶
　　唐段秀實汧陽人以笏擊朱泚徳宗贈太尉¶
¶
　　土産¶
¶
　　龍鬚蓆　鸚鵡　山丹　雉尾　羊　馬　狨¶
¶
　　汧源縣舊八鄉今七鄉漢汧縣之地屬右扶風晉地道¶
記云汧縣屬秦國故城在今縣南漢置隴闗西當戎翟¶
今名大震闗在今縣西后魏廢帝改為汧隂縣周明帝¶
移州并縣於今理隋改為汧源縣唐元和三年併華亭¶
縣入　隴山在縣西六十二里説文隴山天水大坂也¶
<pb:KR2k0004_WYG_032-4a>¶
辛氏三秦記引俗歌云隴頭流水鳴聲幽咽遥望秦州¶
肝腸㫁絶又云震闗遥望秦川如帶酈道元注水經云¶
一水出汧縣西山謂之小隴山巖嶂髙峻不通車轍故張¶
衡四愁詩云我所思兮在漢陽欲往從之隴坂長周地¶
圖云其山髙處可容百餘家三秦記隴謂西闗也其坂¶
九廻不知髙幾許欲上者七日乃得越絶高處可容百¶
餘家下處容十萬户山頂有泉清水四注東望秦川如¶
四五里人上隴者想還故鄉悲思而歌有絶死者又秦¶
<pb:KR2k0004_WYG_032-4b>¶
州記登隴東望秦川四五百里極目泯然墟宇桑梓與¶
雲霞一色其上有慂溜吐於山中&KR1672;為澄潭名曰萬石¶
潭流溢散下皆注於渭山東人行役升此而顧瞻者莫¶
不悲思其歌曰隴頭之水分離四下念我行役飄然曠野¶
登髙遠望涕零雙墮是此也　汧山在縣西六十里禹貢¶
導汧及岐至於荆山　魚龍川酈道元注水經云有一¶
水出汧縣西山人謂之小隴山其水東北流厯澗注以¶
成淵出五色魚俗以為靈而莫敢採捕因謂是水為魚¶
<pb:KR2k0004_WYG_032-5a>¶
㡣水自下亦通謂之魚龍川　弦蒲藪周禮職方氏雍¶
州其澤藪曰弦蒲晉太康地志云汧縣有蒲谷鄉弦中¶
谷乃雍州之蒲也按漢書地理志雍州有弦蒲藪　汭¶
水周禮職方氏雍州有弦蒲藪　汭水周禮職方氏雍¶
州其川涇汭　大震闗在縣西六十里後周武帝天和¶
元年置今為隴山闗在縣西六十一里漢武帝至此遇¶
雷震因名　張女郎祠故老相傳云漢張魯女死於此¶
時人為立祠民禱有騐　秦城在州東二十五里秦非¶
<pb:KR2k0004_WYG_032-5b>¶
子養馬汧渭之間有功周孝王命為大夫　郁夷故城¶
漢為縣后漢省按漢志注云郁夷有汧水祠又詩云四¶
牡騑騑周道倭遲韓書作郁夷字葢在今州西五十里¶
大寧闗側近汧水源今騐諸處因水置祠多在源下又¶
自闗上隴盤紆屈曲逶迤而進與縣名相符晉大康中¶
曽於此置隴闗縣又地道記郁夷省併郿葢因王莽之¶
亂郁夷之人權寄理郿界因倂於郿　廢華亭縣在州¶
西北一百里本漢涇陽縣地今原州平涼縣界涇陽故¶
<pb:KR2k0004_WYG_032-6a>¶
城是也后魏為長地縣隋大業元年於此置華亭縣在¶
白馬華亭三川口葢因水為名三年改為亭水縣屬安¶
郡唐元和三年三月廢入汧源縣　小隴山在廢縣西¶
四十里水經注芮水出小隴山其川名汭　秦王廟秦¶
穆西征至此廻軍因之立廟¶
¶
　　汧陽縣東八十里舊八鄉今十一鄉本漢喻麋縣地以¶
縣東八里喻麋澤為名屬右扶風闞澤縣道記云喻麋¶
縣因原以為名今縣東古城是漢理之所晉省后周天¶
<pb:KR2k0004_WYG_032-6b>¶
和五年於今縣西四十里馬牢故城置汧陽縣及汧陽¶
郡以在汧山之陽為名尋廢郡以縣屬隴州建徳四年¶
移於今理　汧水經縣南一里　段太尉冡在縣西北¶
四十里萬善鄉黒草僻川西　秦王鑄劍爐在縣東南¶
二十里石上有人馬蹤跡又有秦王馬跡泉在節義鄉¶
　真珠泉在三泉鄉縣西二十五里¶
¶
　　吳山縣東南一百一十里舊二鄉今四鄉漢喻麋縣地¶
后魏孝昌二年於今南由界長蛇川置長蛇縣屬東秦¶
<pb:KR2k0004_WYG_032-7a>¶
州隋開皇十三年自長蛇川故地置長蛇移於今縣十¶
八年改長蛇為吳山縣西吳山以稱邑唐元和三年併¶
南由縣入　吳山在古縣西南五十里周禮雍州其山¶
鎭曰嶽山孫炎曰雍州鎮有吳嶽山也郭璞曰吳岳别¶
名開石漢志吳山在汧縣西古文以為汧山國謂之西¶
吳秦都咸陽以為西岳注水經云汧水發南山西側俗¶
以此山為吳山三峯霞舉疊秀雲天崩巒傾返山¶
頂相捍望之恒有落勢山下石穴廣四尺髙七尺水溢¶
<pb:KR2k0004_WYG_032-7b>¶
石空懸波側注漰&KR1071;震盪發源宂川北注於汧　龍盤¶
山在縣東南七里涇水經縣南東流　白環谷注水經¶
云南由縣有白環水源出白環谷　廢南由縣在縣西¶
南一百二十里在今縣東南十里漢之汧縣地也後魏¶
明帝孝昌年於縣西南由谷口置縣因谷為名隋開皇¶
三年屬岐州唐貞觀四年割入隴州元和三年倂入吳¶
山縣　故安夷闗在廢縣西一百四十六里　長蛇川¶
在廢縣西一百步　渭水在廢縣南四十里¶
¶
<pb:KR2k0004_WYG_032-8a>¶
　　隴安縣去州八十五里四鄉本縣由鎮即古南由縣之¶
地國朝開寶二年割汧陽縣之四鄉於隴州界置隴安¶
縣從轉運使李守信之所奏也　秦嶺山在縣西南過¶
渭河接鳯川界　西秦山在縣北二十里山内有秦王¶
試劍崖　渭河在縣西南四十五里自秦州隴城縣流¶
入　馬頰社在孝感鄉社内有古時鑄錢監基㳂山有¶
溪出九節菖蒲¶
¶
　　涇州¶
¶
<pb:KR2k0004_WYG_032-8b>¶
　　涇州安定郡今理保定縣禹貢雍州之域秦始皇併天¶
下屬北地郡漢武帝又分北地郡置安定郡漢書云以¶
六郡良家子補羽林郎安定即六郡之一焉宋永初山¶
川記安定昆戎壤也其郡在今原州高平縣後漢永初¶
五年徙其人於美陽以避羌郡寄理美陽即今雍州武¶
功界美陽故城是也永建四年移於今所按晉太康地¶
記云安定郡領臨涇朝那烏氏鶉觚隂宻西川六縣屬¶
雍魏晉亦為安定郡及魏神䴥三年於此置涇州葢因¶
<pb:KR2k0004_WYG_032-9a>¶
涇水為名隋大業三年改為定安郡大業末金城賊帥¶
薛舉侵擾豳涇唐武徳元年太宗西討㑹舉死因平舉¶
子仁果遂改安定郡為涇州皇朝為彰化軍節度¶
¶
　　元領縣五　今三¶
¶
　　保定　靈臺　良原¶
¶
　　二縣割出¶
¶
　　潘原唐末割置行渭州　臨涇唐末割置行原州¶
¶
　　州境¶
¶
<pb:KR2k0004_WYG_032-9b>¶
　　東西七十里　南北一百三十五里¶
¶
　　四至八到¶
¶
　　東南至東京一千七百里　東南至西京一千二百¶
五十里　東南至長安四百五十里　東至鳯翔府¶
麟縣長武鎮界四十里　西至渭州潘原縣界三十¶
里　南至鳯翔府普潤縣界一百里　西北至原州¶
臨涇縣界三十里　西南至隴州汧陽縣界七十里¶
　東北至寧州豐義縣界四十里¶
¶
<pb:KR2k0004_WYG_032-10a>¶
　　户¶
¶
　　唐開元户一萬五千九百五十三皇朝管户主一萬¶
二千一百七十一客五千二百九¶
¶
　　風俗¶
¶
　　水土雜於河西人烟接於此地故安定處山谷之間¶
其實昆戎舊壤迫近邉外修習武備士則髙尚氣畧¶
人以騎射為先葢與邠隴之俗同爾¶
¶
　　姓氏¶
¶
<pb:KR2k0004_WYG_032-10b>¶
　　安定郡四姓　梁　席　安　皇甫¶
¶
　　人物¶
¶
　　梁統安定烏氏人為酒泉太守子竦常登髙而嘆¶
¶
　　李恂安定臨涇人為兖州刺史　張耽安定人好學¶
程卓孝友著名　皇甫謐安定人¶
¶
　　土産¶
¶
　　龍鬚蓆　羊　馬　駞毛　紅花　麻布　黄耆¶
氊　麝香　秦膠¶
¶
<pb:KR2k0004_WYG_032-11a>¶
　　保定縣舊三鄉今十一鄉本漢安定縣也後漢省後魏¶
文帝大統元年自高平城移於今理屬安定郡隋開皇¶
三年罷以縣屬涇州唐至徳二年改為保定縣　笄頭¶
山一名崆峒山昔皇帝學道於廣城子是此　彈筝峽¶
自原州百泉縣界都盧山涇水所出南流山谷之間水¶
聲清響有如彈筝　振履堆故老云夸父追日振履於¶
此阜上　胡盧河本名尉茹水源出原州西南類沙山¶
下入涇　烏亭史記云秦恵王取其地置烏氏縣屬安¶
<pb:KR2k0004_WYG_032-11b>¶
定郡莾曰烏亭有烏水出西北入河都盧山在其西今¶
亭即漢為縣所也　瓦亭續漢志云烏氏縣有瓦亭一¶
名薄洛亭　三水故城漢書地理志三水縣屬安定郡¶
有監官後漢末盧芳據三水在山谷間魏攻三水即此¶
也晉太康地志云西川屬安定郡　西王母祠周地圖¶
記云王母乘五色雲降於漢武其后帝廵郡國望彩雲¶
以祠之而雲五色屢見於此因立祠焉每水旱百姓禱¶
祈時有騐焉　左右谷城在今縣南　烏氏故城即烏¶
<pb:KR2k0004_WYG_032-12a>¶
亭也　廢城在今縣東焉　涇川水在縣南十里從潘¶
原来入邠州宜禄　閣川水在縣西南三里從潘原縣¶
来入涇水¶
¶
　　靈臺縣南一百里元七鄉按梁氏志即漢鶉觚縣地屬¶
北地郡后魏大統中自鶉觚故城移今所周地圖記云¶
鶉觚縣屬平涼郡天寶元年八月改為靈臺縣理即古¶
宻國之地　蒲川酈道元注水經云蒲水出南山蒲谷¶
東北合細川水又東北流合且氏川水焉　隂宻城詩¶
<pb:KR2k0004_WYG_032-12b>¶
曰宻人不恭春秋左傳昭公十五年晉荀躒如周塟穆¶
后王曰叔父唐叔成王之母弟也宻須之鼓與其大路¶
文所以大蒐也杜預云宻須姞姓國也在安定隂宻縣¶
史記周共王逰於涇上宻康公從有三女奔之其母曰¶
必致之於王夫獸三為羣人三為衆女三為粲王田不¶
取羣公行不下衆王御不參一族夫粲美之物也衆以¶
美物歸汝而何徳以堪之王猶不堪況爾小醜乎小醜¶
備物終必亡康公不獻一年共王滅宻宻即此城也¶
<pb:KR2k0004_WYG_032-13a>¶
三交川水在縣東南五里亦名三香水源從麟逰縣¶
卧龍原在縣東十里　左邱明廟在縣東北三十里¶
牛仙客祖墓在縣西一里蒲川水西石闗前有石碑存¶
祖贈涇州刺史父贈户部尚書¶
¶
　　良原縣西南六十里舊三鄉今七鄉本漢三水縣地屬¶
安定郡隋大業元年分安定鶉觚二縣之地置縣縣西¶
南三十里有良原因以為名　白石原其原自起縣西¶
南三十里東下三十里分為兩原南三十里更名良原¶
<pb:KR2k0004_WYG_032-13b>¶
一原東北四十里更名梁杜原漢書地理志屬安定縣¶
　朝那城后魏大統元年置原州百泉縣朝那城於此¶
其地今割入臨涇縣界　望兒原在縣東三十里¶
¶
¶
¶
¶
¶
　　太平寰宇記卷三十二¶
¶
