# -*- mode: mandoku-view -*-
#+TITLE: 太平寰宇記
#+DATE: 2019-03-29 20:51:36.178906
#+PROPERTY: ID KR2k0004
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 37
<pb:KR2k0004_WYG_037-1a>¶
　　欽定四庫全書¶
¶
　　太平寰宇記卷三十七¶
¶
　　宋　樂史　撰¶
¶
　　闗西道十三¶
¶
　　㑹州廢　鹽州　夏州　通逺軍　保安軍¶
¶
　　㑹州¶
¶
　　㑹州㑹寕郡今理㑹寕縣禹貢雍州之域右西羌地秦¶
屬隴西漢昭帝分天水隴西張掖各二縣為金城安定¶
<pb:KR2k0004_WYG_037-1b>¶
二郡此為枝陽縣地屬金城郡後漢屬金城武威二郡¶
後魏廢帝元年置㑹寕縣其地所屬不改西魏為邱㑹¶
州尋廢至後周保定二年移於鳴沙省縣改置㑹寕防¶
隋改㑹寕防為鎮尋又廢鎮却復縣以屬平凉郡唐武¶
徳二年平李軌置西㑹州貞觀八年以此州倉儲殷實¶
改為粟州其年又為㑹州天寶元年改為㑹寕郡乾元¶
元年復為㑹州¶
¶
　　元領縣二¶
¶
<pb:KR2k0004_WYG_037-2a>¶
　　㑹寕　烏蘭¶
¶
　　州境¶
¶
　　東西五百一十里　南北三百三十里¶
¶
　　四至八到¶
¶
　　東南至東京二千四百七十里　東南至西京二千¶
五十里　東至長安一千一百九十里　東至原州¶
四百里　西至涼州六百里　南至蘭州四百二十¶
里　北至靈州六百里　東南至原州三百九十里¶
<pb:KR2k0004_WYG_037-2b>¶
　西南至蘭州三百八十里　東北至靈州五百三十¶
里　西北至涼州五百四十里¶
¶
　　户¶
¶
　　開元戸三千五百四十蕃漢雜¶
¶
　　風俗¶
¶
　　同原州　人物無¶
¶
　　土産¶
¶
　　鹿胎　野馬皮　覆鞍氊　鹿尾　靴　白角簞¶
<pb:KR2k0004_WYG_037-3a>¶
駞褐已上為貢¶
¶
　　㑹寕縣五鄉本漢鶉隂縣地周太祖置㑹寕縣屬㑹州¶
隋大業二年改為涼州縣唐武徳二年又改為㑹寕¶
黄河自西南蘭州金城縣界流入注水經云河水又東¶
北過勇士縣北東流是此處也　黄河堰唐開元河流¶
漸逼州城刺史安敬忠率國團練兵起作㧞河水向西¶
北流遂免渰沒　㑹寕關東西去州一百八十里　河¶
池其地生鹽西去州一百二十里¶
¶
<pb:KR2k0004_WYG_037-3b>¶
　　烏蘭縣州西北驛路一百八十里其直路一百四十里¶
三鄉本漢祖厲縣屬安定郡後屬武威郡前涼張軌収¶
其縣入於涼州别置祖厲縣周武帝西巡於此置烏蘭¶
闗又置縣在㑹寕闗西南四里後移於東北七里平川¶
置¶
¶
　　鹽州¶
¶
　　鹽州五原郡今理五原縣禹貢雍州之域春秋至戰國¶
皆為戎狄所居史記曰梁山涇漆之水北有義渠朐衍¶
<pb:KR2k0004_WYG_037-4a>¶
之戎謂此地也及秦始皇併天下以此地屬雍州今州¶
即漢馬嶺縣地漢置五原郡地有五原所故為名故城¶
在今榆林縣界尋廢後魏太武平赫連昌之後初置大¶
興郡至西魏改為五原郡復立漢名尋改為西安州東¶
有安州故此加西字廢帝三年以其地北有鹽池又為¶
鹽州隋開皇初廢之大業中為鹽川郡唐武徳元年改¶
為鹽州領五原興寕二縣其年改州及縣寄理靈州四¶
年省興寕入五原縣貞觀元年廢鹽州五原縣入靈州¶
<pb:KR2k0004_WYG_037-4b>¶
平梁師都復於舊城置鹽州及五原興寕二縣𨽻夏州¶
都督府其年改屬靈州都督府天寶元年改為五原郡¶
乾元元年復為鹽州永泰元年十一月升為都督府元¶
和八年𨽻夏州¶
¶
　　元領縣二¶
¶
　　五原　白池¶
¶
　　州境¶
¶
　　東西二百四十八里　南北二百七十八里¶
¶
<pb:KR2k0004_WYG_037-5a>¶
　　四至八到¶
¶
　　東南至東京二千四百三十里　東南至西京三千¶
一十里　南至長安一千五百五十里　東至綏州¶
六百八十里　南至慶州五百五十里　西至㑹州¶
八百里　北至宥州四十里　東南至延州五百三¶
十里　西至靈州七百里　西北至靈州三百里¶
¶
　　户¶
¶
　　唐開元戸三千三十五¶
¶
<pb:KR2k0004_WYG_037-5b>¶
　　風俗¶
¶
　　以牧養牛馬為業¶
¶
　　人物無¶
¶
　　土産¶
¶
　　地居沙鹵無果木不植桑麻惟有鹽池百姓採漉以¶
為業¶
¶
　　五原縣三鄉今州南抵慶州馬嶺縣北界即舊馬嶺縣¶
地貞觀二年縣與州同立以地勢有五原舊有五原䦨¶
<pb:KR2k0004_WYG_037-6a>¶
因為郡邑之稱　五原龍逰原乞地千原青嶺原可嵐¶
貞原横槽原　鹽池四所烏池白池出鹽唐増収利其¶
瓦窑池細領池並廢　五原鹽川按郡國志云胡人謂¶
之霞沒城在郡邑内¶
¶
　　白池縣北九十里三鄉按其地舊為蕃戎之地隋得之¶
以其地有鹽遂以城之即開皇九年置鹽池也唐貞觀¶
二年改置興寕縣至景龍二年又為白池縣取鹽白池¶
為名又水名白池烏池　井城葭蘆澤按郡國志云井¶
<pb:KR2k0004_WYG_037-6b>¶
城葭蘆澤在興寕縣亦鹽池之異稱耳¶
¶
　　夏州¶
¶
　　夏州朔方郡今理朔方縣禹貢雍州之域春秋及戰國¶
時屬魏秦併天下屬上郡漢分置朔方郡故武帝紀曰¶
元朔二年遣將軍衛青李息出雲中至高闕遂西至符¶
離収河南地置朔方五原郡按地理志朔方理三封屬¶
并州部莽曰溝搜是也漢之三封縣今在長澤縣有三¶
封故城是自漢至今常為闗中之根柢西晉亦為朔方¶
<pb:KR2k0004_WYG_037-7a>¶
郡後赫連勃勃據之僭稱大夏蒸沙以築其城號為統¶
萬按十六國春秋録云鳯翔元年勃勃下書發嶺北夷¶
十萬人於朔方水河北黒水之南營起京城以一統天¶
下君臨萬國為意故立名其城土白而堅南有亢敵峻嶮¶
非人力所攻迄今雉堞雖久崇墉若新至後魏始光元¶
年為太武所滅置統萬鎮孝文太和十一年改置夏州¶
西魏置𢎞化郡至隋開皇初復為夏州煬帝初復為朔¶
方郡唐貞觀二年平涼師都為夏州都督府領夏綏銀¶
<pb:KR2k0004_WYG_037-7b>¶
三州其夏州領徳静巖銀寕朔長澤四縣其年改巖銀¶
為朔方縣七年於徳静縣置長州都督府八年改白開¶
州為化州十年廢化州及長州以徳静長澤二縣來屬¶
天寶元年改為朔方𨛦乾元元年復為夏州至五代陷¶
於蕃皇朝太平興國八年歸順今為定難軍節度¶
¶
　　元領縣四　今三¶
¶
　　朔方　寕朔　徳静¶
¶
　　一縣割出¶
¶
<pb:KR2k0004_WYG_037-8a>¶
　　長澤入宥州¶
¶
　　州境¶
¶
　　東西二百一十五里　南北七百五十里¶
¶
　　四至八到¶
¶
　　東南至東京一千四百八十里　東南至西京一千¶
六十里　東南至長安一千五十五里　東至銀州¶
二百里　南至延州三百八十三里　西至靈州五¶
百五十里舊記云西至延州三百里　北至黄河八¶
<pb:KR2k0004_WYG_037-8b>¶
百里舊記云至安北府八百里　東南至綏州四百¶
里　西至慶州五百九十一里　東北至勝州九百¶
里　西至豐州七百五十里¶
¶
　　户¶
¶
　　唐開元户九千二百皇朝管漢户二千九十六蕃户¶
一萬九千二百九十¶
¶
　　風俗¶
¶
　　漢武帝好大喜功開邊置𨛦多從闗中貧民或報怨¶
<pb:KR2k0004_WYG_037-9a>¶
犯法者以充牣其中故習俗頗殊地廣人稀逐水草¶
蓄牧以兵馬為務酒醴之㑹上下通焉¶
¶
　　人物無¶
¶
　　土産¶
¶
　　角弓　氊　蘇　麻布　羊　馬　駞　苣霜虀¶
有乞物魚　葱味辛¶
¶
　　朔方縣四鄉本漢縣漢末廢後魏真君六年更名巗銀¶
縣屬化政郡隋開皇三年廢化政郡以巖銀縣屬夏州¶
<pb:KR2k0004_WYG_037-9b>¶
唐貞觀三年改為朔方縣　統萬城水經注赫連勃勃¶
於無定河北黒水之南築北城勃勃書曰今城都已建¶
宜立美名朕方統一天下君臨萬國宜以統萬為名其¶
城土色白而牢固有亢敵峻嶮非人力可攻酈元云統¶
萬城蒸土加工雉堞雖久崇墉若新其城南門曰朝宋¶
北門曰平朔東門曰招羌西門曰服涼其子城在羅城¶
東門曰鳯陽本有三門夷人多尚東故東向門　真珠¶
樓通天樓皆勃勃建在城内　呉城在縣北一百二十¶
<pb:KR2k0004_WYG_037-10a>¶
五里赫連昌因山所築隋置吳城鎮後廢　什賁故城¶
在縣理北即漢朔方縣故城詩所謂王命南仲城彼朔¶
方是也漢武帝元朔二年収河南地置朔方五原𨛦使¶
校尉蘇達築朔方公孫𢎞數諌以為疲弊中國以奉無¶
用之地願罷之使朱買臣難𢎞廢十䇿𢎞不得一由是¶
卒城之自漢至今常為闗中根柢　黄河西自靈州懐¶
逺縣界流入　契呉山在縣七十里十六國春秋赫連¶
勃勃北遊契呉而嘆曰美哉斯阜臨廣澤而帶清流吾¶
<pb:KR2k0004_WYG_037-10b>¶
行地多矣自馬嶺已北大河已南未有若斯之壯麗¶
雕山連亘郡界　無定河一名朔方水亦曰奢延水源¶
出縣南即漢李陵失利於此河之外　烏水舊名黒水¶
以周太祖諱名曰烏水源出縣北平地亦契呉之𪋤¶
䝉水按注水經云朔方縣有濛水合金河而流是也¶
茄蘆水¶
¶
　　寕朔縣東南一百二十里二鄉亦漢朔方縣地後周武¶
帝於此置朔方縣屬化政郡隋開皇三年罷𨛦以縣改¶
<pb:KR2k0004_WYG_037-11a>¶
屬夏州唐武徳六年於此立南夏州貞觀八年廢　三¶
交城按赫連勃勃夏録云龍昇五年秋九月勃勃率衆¶
來拒十一月戰於青石北原秦師敗績降其衆四萬獲¶
戎馬二萬匹因築此城　賀蘭山在縣東北三十里¶
秦長城在縣界¶
¶
　　徳静縣東北一百里二鄉亦漢朔方地按其地在縣西¶
北按今朔方縣界有什賁故城是也後周建徳二年於¶
此置彌渾縣以縣南有彌渾水為邑名又立六胡州在¶
<pb:KR2k0004_WYG_037-11b>¶
邑之北隋開皇三年改彌渾縣為徳静鎮至大業九年¶
廢鎮立縣仍立朔方　無定河自朔方縣界流入長城¶
在縣西二里¶
¶
　　雲中都督府黨項部落寄在朔方郡朔方縣界管小州¶
五合利州思璧州阿史那州綽部州㫖登州户一千四¶
百三十¶
¶
　　廢呼延州都督府黨項部落寄在朔方縣界管小州三¶
賀魯州𨚗言州&KR0932;跌州户一百五十五¶
¶
<pb:KR2k0004_WYG_037-12a>¶
　　廢桑乾都督府寄朔方縣界管小州四郁射州藝失州¶
畢失州叱畧州户二百七十四¶
¶
　　廢定襄都督府寄治寕朔縣界管小州四阿徳執失蘇¶
農州㧞延州户四百六十¶
¶
　　廢達渾都督府延陀部落寄在寕朔縣管小州五姑衍¶
歩訖若嵠彈州鶻州低粟州户一百二十四¶
¶
　　廢安化州都督府寄在朔方縣界户四百八十三¶
¶
　　廢寕朔州都督府寄在朔方縣界户三百七十四¶
¶
<pb:KR2k0004_WYG_037-12b>¶
　　廢僕固州都督府寄在朔方縣界户一百二十四¶
¶
　　已上八都督府唐朝所置今並廢¶
¶
　　通逺軍¶
¶
　　通逺軍本西蕃界靈州方渠鎮晉天福四年建為威¶
州仍割寜州木波馬嶺二鎮𨽻之至周廣順二年避¶
御名改為環州顯徳四年以地里不廣人户至簡降¶
為通逺軍管通逺一縣併木波石昌馬嶺等三鎮徴¶
科人户¶
¶
<pb:KR2k0004_WYG_037-13a>¶
　　領縣一¶
¶
　　通逺¶
¶
　　軍境¶
¶
　　東西一十里　南北一百二十里¶
¶
　　四至八到¶
¶
　　東南至東京約三千里　東南至西京一千六百八¶
十里　東至東原稜蕃部界三里　西至甜水堡蕃¶
部界五里　南至木波鎮界四十里　北至靈武路¶
<pb:KR2k0004_WYG_037-13b>¶
烏崙寨三十里元無漢户四面並是蕃部　東南至¶
蕃部獨家族一十五里　西南至蕃部掶利族一十¶
三里　東北至蕃部鼻家族一十里　西北至蕃部¶
傍家族一十五里¶
¶
　　户¶
¶
　　皇朝管户主二千七百二十二客二千二百三十五¶
¶
　　風俗¶
¶
　　蕃漢相雜¶
¶
<pb:KR2k0004_WYG_037-14a>¶
　　土産¶
¶
　　生甘草　土山並無果木¶
¶
　　通逺縣無鄉以四鎮管人户與州同置在郭下　鹹河¶
從土橋歸徳州同家谷三處發源來鹹苦不堪　甜河¶
在城西從蕃界部鼻家族北界來供軍城人户　古長城¶
去城一里秦長城是也　古太州在軍西北二里¶
¶
　　保安軍¶
¶
　　保安軍本延州之古栲栳城唐咸亨年中曽駐泊禁軍¶
<pb:KR2k0004_WYG_037-14b>¶
于此至貞元十四年建為神䇿軍尋改為永康鎮屬延¶
州扼截蕃界迨至皇朝太平興國二年升為保安軍管¶
三鎮一十九寨¶
¶
　　軍境¶
¶
　　東西一百里　南北一百九十里¶
¶
　　四至八到¶
¶
　　東至東京一千七百一十里　東至西京一千三百¶
五十里　東南至長安六百里　東至蕃部末&KR2206;族七¶
<pb:KR2k0004_WYG_037-15a>¶
里至延州金明縣界七十里　西至蕃部悉逋族一¶
十里至慶州金湯鎮界三十里　南至延州敷政縣¶
界一百一十里至延州一百五十里　東北至蕃部¶
厥&KR2206;族一十里至宥州八十里¶
¶
　　户¶
¶
　　皇朝管户主七百一十四客二百七十¶
¶
　　風俗¶
¶
　　蕃漢户相雜¶
¶
<pb:KR2k0004_WYG_037-15b>¶
　　土産¶
¶
　　羊　地寒霜早不宜五榖¶
¶
　　吃莫河在軍北一十里源出蕃部吃莫川南流至軍¶
地四十六里入洛河不勝船筏　聖人道在軍城東¶
七里從蕃界末&KR2206;家族來經軍界一百五里入敷政¶
縣界即赫連勃勃起自夏臺入長安時平山谷開此¶
道土人呼為聖人道¶
¶
　　太平寰宇記卷三十七¶
¶
