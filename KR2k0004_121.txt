# -*- mode: mandoku-view -*-
#+TITLE: 太平寰宇記
#+DATE: 2019-03-29 20:51:38.374125
#+PROPERTY: ID KR2k0004
#+PROPERTY: BASEEDITION WYG
#+PROPERTY: WITNESS master    
#+PROPERTY: JUAN 121
<pb:KR2k0004_WYG_121-1a>¶
　　欽定四庫全書¶
¶
　　太平寰宇記卷一百二十一¶
¶
　　宋　樂史　撰¶
¶
　　江南西道十九¶
¶
　　夷州¶
¶
　　夷州義泉郡即今理綏陽縣禹貢荆州之域外古蠻夷¶
荒徼之地漢為牂牁郡境歴代恃險不聞臣附大業七¶
年始招慰置綏陽縣屬明陽郡今夷寧縣西北八十里¶
<pb:KR2k0004_WYG_121-1b>¶
舊明陽郡是也以縣屬焉唐武徳四年罷郡置夷州¶
于思州寧夷縣領夜郎神鳳豐樂綏養雞翁伏逺明¶
陽髙富寧夷思義丹川宣慈慈岳十三縣六年廢雞¶
翁縣貞觀元年廢夷州仍省夜郎神鳳豐樂三縣以¶
伏逺明陽髙富寧夷思義丹川六縣𨽻務州宣慈慈岳¶
二縣𨽻溪州綏養屬智州四年于黔州都上縣復置夷¶
州六年復分置雞翁縣十一年以義州之綏陽黔州之¶
安富二縣來屬其年又自上都縣于今理領綏陽都上¶
<pb:KR2k0004_WYG_121-2a>¶
髙富雞翁四縣貞觀十七年又以廢牛州義泉洋水二¶
縣來屬天寶元年改為義泉郡乾元元年復為夷州¶
¶
　　元領縣五¶
¶
　　綏陽　都上　義泉　洋川　　寧夷¶
¶
　　州境¶
¶
　　東西(闕)　南北(闕)¶
¶
　　四至八到¶
¶
　　東至思州六百里　北至東京四千一百三十五里¶
<pb:KR2k0004_WYG_121-2b>¶
東北至長安取江陵府路四千一百五十五里　北取¶
萬州路至長安三千七十里　北至西京三千九百¶
三十五里　南至涪州五百二十三里　西南至播¶
州二百四十里　北至黔州六百里　東南至費州¶
(闕)　東南至思州五百八十里　東北至思州四百¶
里¶
¶
　　户¶
¶
　　唐開元户一千二百八十四¶
¶
<pb:KR2k0004_WYG_121-3a>¶
　　風俗¶
¶
　　同黔中而蠻夷之俗頗有不通¶
¶
　　人物無¶
¶
　　土産¶
¶
　　茶　　硃砂　水銀　蠟燭　　犀角¶
¶
　　綏陽縣四鄉漢牂牁郡地隋大業四年招慰置綏陽縣¶
古徼外夷也唐武徳三年屬義州貞觀十二年改屬夷¶
州　波利山在縣北二十里　安微水一名孤微水西¶
<pb:KR2k0004_WYG_121-3b>¶
自綏養故縣來東流經縣南八里又東入都上縣界¶
涪江水在縣東十八里南流注安微水　綏陽故城在¶
今縣西三里貞觀十二年移于今理故廢城存¶
¶
　　都上縣西南五十二里元四鄉隋置唐武徳元年屬黔¶
州貞觀四年置夷州為理所十一年州移治綏陽縣¶
涪水一名洑野水西北自綏陽縣界流入經縣西十四¶
里析西南流入廢雞翁縣界¶
¶
　　義泉縣西南一百里元管三鄉本牂牁地隋大業十一年¶
<pb:KR2k0004_WYG_121-4a>¶
置初屬明陽郡唐武徳二年改屬義州五年改義州為¶
智州貞觀十一年又于縣理置牢州十七年廢牢州復¶
為縣屬夷州　離支水東北自廢綏養縣流入西流經¶
縣理西又東南流入廢樂安縣界¶
¶
　　洋川縣西北一百里元三鄉本牂牁地唐武徳二年于縣¶
東北七十里置洋川縣屬義州貞觀元年改屬思州¶
開元二十五年復屬夷州　小水西南自廢髙富縣¶
流入東北經縣七十里又北入務川縣界¶
¶
<pb:KR2k0004_WYG_121-4b>¶
　　寧夷縣元管三鄉舊屬思州開元二十五年屬夷州¶
廢髙富縣在今州東北一百一十里大業七年于廢縣¶
南三十里置屬明陽郡末年䧟夷獠唐武徳四年安撫¶
再置屬夷州貞觀元年改屬務州十年又改屬黔州十¶
一年復屬夷州其年自縣南三十里故城移于費縣復¶
有小水在故縣南三十里東入寧夷縣界其縣永徽後¶
廢　廢雞翁縣城在縣西南七十里唐武徳四年置屬¶
夷州六年廢貞觀十八年再置并有濮野之水一名涪¶
<pb:KR2k0004_WYG_121-5a>¶
水東自都上縣界流入經縣南三里又南入費州城樂¶
縣界¶
¶
　　播州¶
¶
　　播州播川郡今理遵義縣按郡地即秦夜郎且蘭二郡¶
西南隅之地秦惠王十四年欲得楚黔中地以武闗¶
闗外之地易之今疑黔府即總謂黔中地其地分合屬¶
于楚至漢元鼎六年平西南夷置牂牁郡其地屬焉漢¶
書唐䝉上書説武帝曰竊聞夜郎國所有精兵可得十¶
<pb:KR2k0004_WYG_121-5b>¶
萬浮船牂牁出其不意此制越一竒也上乃拜䝉為中¶
郎將従巴莋闗入見夜郎侯厚賜諭以威約為置吏夜¶
郎傍小邑皆貪漢繒帛以為漢道險阻終不能有也乃¶
且聴䝉約還報乃以為犍為郡發巴蜀卒治道路自僰¶
道指牂牁江司馬相如又往諭意皆不聴命数反叛及¶
南越反上使馳義侯因犍為發南夷兵且蘭君乃反殺¶
使者㑹越已破引兵誅且蘭遂平南夷置牂牁郡以且¶
蘭有㭬舡牂牁處因于此立郡以名焉其後以夷蠻隔¶
<pb:KR2k0004_WYG_121-6a>¶
越莫詳廢置貞觀九年于牂牁北界分置郎州領恭水¶
髙山貢山柯盈邪施釋鷰六縣十一年省郎州再置恭¶
水等六縣十四年改恭水為羅䝉縣髙山為舍月縣貢¶
山為湖江縣柯盈為帶水縣邪施為羅為縣釋鷰為胡¶
刀縣十六年又改羅䝉為遵義縣二十年以夷州芙蓉¶
琊川二縣來屬顕慶五年廢舍月湖江羅為三縣景龍¶
三年廢莊州都督府以播州為都督府先天二年罷都¶
督以黔州為都督府開元二十六年又廢胡刀琊川二¶
<pb:KR2k0004_WYG_121-6b>¶
縣天寶元年改為播州郡乾元元年復為播州¶
¶
　　元領縣三¶
¶
　　遵義　帶水　芙蓉¶
¶
　　州境¶
¶
　　東西(闕)　南北(闕)¶
¶
　　四至八到¶
¶
　　東北至東京(闕)¶
¶
　　東北至西京四千一百四十五里　西北至長安取江¶
<pb:KR2k0004_WYG_121-7a>¶
陵府路四千三百五十五里　北取開州路至長安¶
三千二百七十里　東北至黔州八百里　東南至¶
牂牁北界巴江鎮七十里　東南至牂牁琰州三百¶
二十里　東北至費州四百里　西北至珍州二百¶
里¶
¶
　　户¶
¶
　　唐開元户一百長慶户四千七百口二萬三千皇朝¶
管户(闕)¶
¶
<pb:KR2k0004_WYG_121-7b>¶
　　風俗¶
¶
　　同黔州¶
¶
　　姓氏(闕)¶
¶
　　人物無¶
¶
　　土産¶
¶
　　元貢蠟　生黄茶¶
¶
　　遵義縣元三鄉唐貞觀九年置恭水縣屬郎州十一年省¶
十三年復置屬州十四年改為羅䝉縣十六年改為遵義¶
<pb:KR2k0004_WYG_121-8a>¶
　畬陵山在縣東四十五里　夷牢水西自帶水縣來¶
東流經縣北一里又曲屈南流入廢胡刀縣界¶
¶
　　帶水縣西七十里四鄉唐貞觀九年于縣西北八十里¶
置天寶中移于今理　帶水源出故縣西大山東流經¶
縣城北又東流至廢胡刀縣界注湖江水　夷牢水在¶
故縣北二十里東流¶
¶
　　芙蓉縣東北六十里元三鄉唐貞觀中置屬&KR2293;州尋以¶
縣屬牢州十六年廢牢州改屬夷州二十年又改屬播¶
<pb:KR2k0004_WYG_121-8b>¶
州初置在芙蓉山上為名後移于縣東南三里　&KR2293;水¶
在縣東三十里南流　仁水在縣西南一里東南流注&KR2293;水¶
　廢舍月縣在州東南九十里唐貞觀九年于縣理置¶
髙山縣十四年改為舍月縣以界内舍月山為名又有¶
涪陵江在縣東九十里　廢胡江縣在州東南四十里¶
唐貞觀九年于縣置貢山縣十四年改為湖江縣以界¶
内江名邑又有巴水在縣南三十四里　廢羅為縣在¶
縣西南二百里唐貞觀九年于縣理置&KR2293;施縣十四年¶
<pb:KR2k0004_WYG_121-9a>¶
改立羅為縣以界内羅為水名按水源自縣西一百里¶
羅為山出流經縣南一里又東流至湖江界縣入涪陵¶
至顯慶五年廢今城現存　廢胡刀縣在縣西南五十¶
里唐貞觀九年于縣理置釋鷰縣十四年改為胡刀縣¶
因胡刀水在縣南一里東流合湖江水在縣理東北流¶
以為名至開元二十六年又廢¶
¶
　　費州¶
¶
　　費州涪川郡今理涪川縣春秋時屬楚漢元鼎六年建¶
<pb:KR2k0004_WYG_121-9b>¶
牂牁郡其地屬焉江山阻逺久不臣附至後周宣政元年¶
信州總管觀門公裕王述招慰生獠王元殊多質等歸¶
國遂肇立為費州因州界費水以立郡名按九州要記¶
云九邱之外有費州是也按賈氏縣道記云隋開皇五¶
年于州理置涪川縣屬黔州唐武徳元年又以涪川扶¶
陽二縣屬思州貞觀四年分思州涪川扶陽二縣置費¶
州其年又割黔中之相永萬資二縣來屬八年又割思¶
州多田城樂二縣來屬十一年廢相永萬資二縣天寶¶
<pb:KR2k0004_WYG_121-10a>¶
元年復費州¶
¶
　　元領縣四¶
¶
　　涪川　城樂　多田　扶陽¶
¶
　　州境¶
¶
　　東西(闕)　南北(闕)¶
¶
　　四至八到¶
¶
　　西北至東京(闕)¶
¶
　　西北至西京三千五百里　西北至長安取江陵府¶
<pb:KR2k0004_WYG_121-10b>¶
路四千三百三十五里若取萬州路三千二百五十¶
里　東至安南獠二百三十五里　東至奬州水陸¶
相兼六百里　南至思州思王縣二十七里　正南¶
微西至牂牁充州一百九十里　西至城樂縣二百¶
四十里　北至思州水陸路五百里　西至播州四¶
百里　正北微西至珍州一百九十里¶
¶
　　户¶
¶
　　唐開元户四百二十九¶
¶
<pb:KR2k0004_WYG_121-11a>¶
　　風俗¶
¶
　　地同黔州尢雜生獠¶
¶
　　姓氏(闕)¶
¶
　　人物無¶
¶
　　土産¶
¶
　　貢朱砂　水銀　　犀角¶
¶
　　涪川縣三鄉隋開皇五年于今縣北二十里涪陵江岸¶
置縣唐武徳四年于此置州縣至十一年與州同移今¶
<pb:KR2k0004_WYG_121-11b>¶
理　䝉籠山　涪陵山　涪水皆邑界之山水¶
¶
　　城樂縣西北一百五十里元三鄉唐武徳四年山南道¶
大使趙郡王孝恭招慰生獠置始築人歌舞之遂以為¶
名初置屬思州貞觀八年割屬費州　䝉籠山在縣南¶
十里　涪陵水在縣南一百五十里¶
¶
　　多田縣西北四十五里元二鄉唐武徳三年務州刺史¶
奏置以土地稍平田堪種植以多田為名　畬凍山在¶
縣西北一里　涪陵水自西南來經縣南五十步北流¶
<pb:KR2k0004_WYG_121-12a>¶
入思王縣之界¶
¶
　　扶陽縣西北八十五里元三鄉隋仁夀四年務州刺史¶
奏置于扶水之北因以為名武徳四年𨽻思州貞觀四¶
年改屬費州　涪水源出西大山中東流經縣理西四¶
里又東入涪縣界¶
¶
¶
¶
<pb:KR2k0004_WYG_121-12b>¶
¶
¶
¶
¶
¶
¶
¶
¶
　　太平寰宇記卷一百二十一¶
¶
