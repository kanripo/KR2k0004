# -*- mode: mandoku-view -*-
#+TITLE: 太平寰宇記
#+DATE: 2019-03-29 20:51:36.949072
#+PROPERTY: ID KR2k0004
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 163
<pb:KR2k0004_WYG_163-1a>¶
　　欽定四庫全書¶
¶
　　太平寰宇記卷一百六十三¶
¶
　　宋　樂史　撰¶
¶
　　嶺南道七¶
¶
　　南儀州¶
¶
　　南儀州連城郡今理岑溪縣土地所屬自秦以前與潘¶
州同漢置蒼梧郡今州即蒼梧郡之猛陵縣地也猛陵¶
縣今梧州界隋為永熈郡之永業縣唐武徳五年江表¶
<pb:KR2k0004_WYG_163-1b>¶
底定於此置南義州及四縣貞觀元年州廢以所領縣¶
入南建州二年復置義州又割故縣來屬天寳元年改¶
為連城郡乾元元年復為義州皇朝開寳四年南越廢¶
入竇州至六年復置從民之便其三縣仍併為一縣太¶
平興國初改為南儀州¶
¶
　　元領縣三　　今一¶
¶
　　岑溪¶
¶
　　二縣廢¶
¶
<pb:KR2k0004_WYG_163-2a>¶
　　連城　永業¶
¶
　　州境¶
¶
　　東西八十里　南北九十里¶
¶
　　四至八到¶
¶
　　西北至東京約七千餘里　西北至西京約七千餘¶
里　東北至長安取康州路七千五百里　東至梧¶
州嶂嶺一百七十里　西至容州六十五里　東北¶
至藤州二百里　北至廣州水路一千九百里　南¶
<pb:KR2k0004_WYG_163-2b>¶
至容州普寧縣界二十里　西南至容州九十五里¶
東北至梧州三百里¶
¶
　　户¶
¶
　　唐開元户九百二十九皇朝户主客六百三十八丁¶
本州只供丁不供户¶
¶
　　風俗¶
¶
　　俗不知嵗惟取用八月酉日為臘長㓜相慰賀以為¶
年初每月中旬年少女兒盛服吹笙相召明月下以¶
<pb:KR2k0004_WYG_163-3a>¶
相調弄號曰夜泊以為娯二更後匹耦兩兩相携隨¶
處相合至曉則散男兒以白布為頭巾女兒以布為¶
衫¶
¶
　　土産¶
¶
　　(闕)¶
¶
¶
¶
<pb:KR2k0004_WYG_163-3b>¶
¶
¶
¶
¶
¶
¶
¶
¶
<pb:KR2k0004_WYG_163-4a>¶
¶
¶
¶
¶
¶
¶
¶
¶
<pb:KR2k0004_WYG_163-4b>¶
¶
¶
　　四至八到¶
¶
　　東北至東京水路五千四十一里　西北至西京五¶
千四百十一里　西北至長安取端州路五千二里¶
　東至康州悦城山為界一百三十里　東至廣州二¶
百七里　南至恩州三百八十里　北至端州一百¶
三十五里　東南至廣州義寧縣五十四里　東北¶
<pb:KR2k0004_WYG_163-5a>¶
至端州一百十里　西北至舊勤州一百五里　西¶
南至春州六百六十里¶
¶
　　户¶
¶
　　唐開元户二百五十皇朝户主六千八十七客一百¶
二十一¶
¶
　　風俗¶
¶
　　俗以鷄骨占吉凶漢書云越巫以鷄卜此也衣服即¶
都落古貝焦布豪渠之家䘮則鳴鑼鼓召衆則鳴舂¶
<pb:KR2k0004_WYG_163-5b>¶
堂巧作木罍籐㡌五色籐箱席¶
¶
　　土産¶
¶
　　金(舊貢)　牛黄　　紵布　都落布¶
¶
　　銀山出銀爾雅云白金謂之銀其美者謂之鐐盧循¶
採之山多木香謂之宻香辟惡氣殺鬼精¶
¶
　　新興縣舊十二鄉今四鄉漢臨允縣屬合浦郡晉置新¶
寧郡梁置新州　廢永順縣在州北四十五里唐武徳¶
四年析新興縣置皇朝併入新興　廢索盧縣唐武徳¶
<pb:KR2k0004_WYG_163-6a>¶
四年析新興縣置廢　桂山在新㑹縣西南三十四里¶
南越志云此山鳥則翡翠孔雀獸則元猿鼷　利山在¶
新㑹縣東一百七里南越志云此山多沉香木　南海¶
在新㑹縣南一百五十里有穿洲襟帶甚逺山挺方木¶
水含珠母海人以為酢醬秘之而餌其肉又州有大齊¶
雲母又云有浮石又云海昌郡威寧縣有穿洲其上多¶
綸木注云似穀皮可以為綿但獠緝以為絮　三章溪¶
南越志云允吾縣南有三章溪溪有三源也¶
¶
<pb:KR2k0004_WYG_163-6b>¶
　　竇州¶
¶
　　竇州懐徳郡今理信宜縣古越地秦屬海南郡漢屬蒼¶
梧郡隋為永熈郡武徳四年置南扶州及五縣以獠反¶
寄治㡣州貞觀元年廢以所縣並屬瀧州二年獠平復¶
置南扶自瀧州還其故縣五年復廢縣𨽻瀧州六年置¶
復以故縣來屬其年改南扶州為竇州以羅竇洞為名¶
天寳元年改為懐徳郡乾元元年復為竇州¶
¶
　　元領縣四　　今一¶
¶
<pb:KR2k0004_WYG_163-7a>¶
　　元領縣四¶
¶
　　信宜¶
¶
　　三縣廢¶
¶
　　懐徳　　澤峩　　特亮并入信宜¶
¶
　　州境¶
¶
　　東西一百三十里　南北一百六十里¶
¶
　　四至八到¶
¶
　　西北至東京五千里　西北至西京五千三百五十¶
<pb:KR2k0004_WYG_163-7b>¶
五里　西北至長安取瀧康東路六千二百二十一¶
里　東至髙州一百里　西至舊潘州一百六十里¶
　西至舊禺州二百五十里　北至南儀州二百二十¶
里　東北至舊瀧州二百四十里　西北至容州一¶
百二十里　正北㣲西至南儀州二百二十里　西¶
南至舊潘州八十里　東南至本州長樂里連接髙¶
州良徳縣界¶
¶
　　户¶
¶
<pb:KR2k0004_WYG_163-8a>¶
　　唐開元户三百八十八皇朝户主六百二十八只言¶
户主¶
¶
　　風俗¶
¶
　　榖熟時里閈同取戍日為臘男女盛服椎髻徒跣聚¶
㑹作歌悉以髙欄為居號曰干欄三日一市¶
¶
　　土産¶
¶
　　苔□香樹生冬時採葉煎之氣甚芳澤尤宜洗皂衣¶
¶
　　信宜縣舊三鄉今四鄉漢端溪縣地屬蒼梧郡隋為懐¶
<pb:KR2k0004_WYG_163-8b>¶
徳縣唐武徳四年析懐徳縣置信宜縣仍置南扶州貞¶
觀中改為竇州取州界羅竇為名皇朝太平興國二年¶
改為信宜　廢懐徳縣在州東六十里本屬瀧州後來¶
屬　廢澤峩縣在州西南八十里唐武徳四年分信義¶
縣置　廢特亮縣在州西北七十里唐武徳四年分信¶
義縣置已上三縣皇朝開寳廢入信宜　潭峩山在水¶
中峩峩焉　特亮山在河洞水北昔有白牛夜出光彩¶
影照村村人以牛光影為特亮河洞水¶
¶
<pb:KR2k0004_WYG_163-9a>¶
　　昭州¶
¶
　　昭州平樂郡今理平樂縣秦為桂林郡地本平縣地漢¶
屬蒼梧郡宋屬始建國齊屬始安郡梁置樂州隋為始¶
安郡之平樂縣唐武徳四年蕭銑置樂州領平樂永豊¶
恭城沙亭四縣貞觀七年省沙亭縣八年改為昭州取¶
昭潭為名按湘南記云長沙郡本潭州亦取昭潭為名¶
則彼此皆有昭潭郡北有昭岡潭尺在江中潭葢因岡¶
為名天寳元年改為樂平郡乾元元年復為昭州皇朝¶
<pb:KR2k0004_WYG_163-9b>¶
開寳五年併永平縣入永平仍廢富州之思勤馬江二¶
縣入龍平一縣來屬¶
¶
　　昭州元領縣三　　今二¶
¶
　　平樂　　恭城¶
¶
　　一縣廢¶
¶
　　永平併入平樂¶
¶
　　廢富州元領縣三　　今一¶
¶
　　龍平¶
¶
<pb:KR2k0004_WYG_163-10a>¶
　　二縣廢¶
¶
　　思勤　馬江併入龍平¶
¶
　　州境¶
¶
　　東西一百九里　南北二百一十里¶
¶
　　四至八到¶
¶
　　東北至東京四千二百里　西北至西京四千九¶
百三十五里　東至賀州三百里　南至龔州¶
三百五十里　北渡嶺至永州六百里　西至水¶
<pb:KR2k0004_WYG_163-10b>¶
脚村三十三里接桂州陽朔縣界　東南至賀州富¶
川縣八十六里　東南至象州三百五十里　西北¶
至桂州荔浦縣八十里　東至度嶺至道州四百三¶
十里¶
¶
　　户¶
¶
　　昭州唐開元户二千三百三十四¶
¶
　　廢富州唐開元户一千二百九十皇朝都管戸主三¶
千七百八十五客一千三百四十¶
¶
<pb:KR2k0004_WYG_163-11a>¶
　　風俗¶
¶
　　與竇州同¶
¶
　　土産¶
¶
　　壽竹　　紅蕉¶
¶
　　平樂縣一鄉州所理漢荔浦縣地屬蒼梧郡晉置平樂¶
縣唐貞觀二年省沙亭縣併入　木客郭仲産湘州記¶
平樂縣多曲竹有木客形似小兒歌哭行坐衣服不異¶
於人而能隱形山居崖宿至精巧時出市昜作器人亦¶
<pb:KR2k0004_WYG_163-11b>¶
無别就人換借皆有信義言語亦可解精别木理也¶
目巖山在縣北三十五里盛𢎞之荆州記平樂縣西南¶
數十里有山其巖間有兩目如人眼極大瞳子黒白分¶
明因為目巖山　平樂江在縣東八十里江中有懸籐¶
灘犁壁湍　荔浦江在縣西五里桂州荔浦縣流入當¶
州　廢沙亭縣在州西三十五里唐澄聖元年置聖厯¶
二年廢　廢水平縣在州東九十里隋縣舊屬藤州唐¶
屬昭州皇朝開寳元年併入平樂縣　沙亭水在舊縣¶
<pb:KR2k0004_WYG_163-12a>¶
西北出陽海山¶
¶
　　恭城縣東北九十里元二鄉唐武徳四年析平樂置¶
龍平縣一百六十二里元二鄉漢臨賀縣地呉置臨賀¶
郡梁分臨賀唐武徳九年廢安樂傅勞歸化三縣入至¶
皇朝開寳五年廢富州以思勤馬江二縣併入龍平縣¶
𨽻昭州　廢富州城本開江郡理龍平縣秦桂林郡地¶
漢屬蒼梧郡之臨賀縣呉大帝權置臨賀郡梁武分臨¶
賀置南静郡陳為靜尉郡隋始安郡之龍平縣唐武徳¶
<pb:KR2k0004_WYG_163-12b>¶
四年平蕭銑置靜州領龍平溥勞歸化開江豪靜蒼梧¶
七縣尋又以蒼梧豪静開江三縣置富州九年省安樂¶
縣貞觀八年改為富州以富川水為名天寳元年改為¶
開江郡乾元元年復為富州移於古武城郡為理所¶
彈圓溪溪中石如彈圓鰕魚有足四含水仰天不動小¶
鳥就飲因而吞之　盧耽廟在邑界　齕鼠山多□竹¶
(註)音匯○箴竹(註)音刺○池澤中多鼠齕食之一名竹¶
鼠　白土坑嶺表録云白土坑在富州城北隅其土白¶
<pb:KR2k0004_WYG_163-13a>¶
膩郡人取以為貨終古不竭今五嶺婦女率皆用之又¶
名鉛粉也　廢安樂縣在縣東北五里　廢歸化縣在¶
縣北三十里　廢博勞縣在縣北三十二里已上三縣¶
唐武徳九年廢　廢馬江縣在縣東南一百里隋開江縣唐¶
長慶三年桂管觀察使殷侑奏以開州有開江縣名同¶
按圖經云其江是後漢伏波將軍馬援所開請改為馬¶
江縣從之　廢思勤縣在縣北一百四十里漢臨賀縣¶
也已上二縣皇朝開寳五年併入龍平¶
¶
<pb:KR2k0004_WYG_163-13b>¶
　　䝉州¶
¶
　　䝉州䝉山郡今理邱山縣土地所屬與桂州同漢武帝¶
平南越置蒼梧郡今州即蒼梧之郡荔浦縣地隋開皇¶
十年置始安郡隋化縣唐武徳四年置南秦州割荔州¶
之立山東區純義三縣分置領政縣貞觀八年改為䝉¶
州取州東䝉山為名十二年省領政入立山天寳元年¶
改為䝉山郡乾元元年復為䝉州州東䝉山下有泉源¶
流為䝉水山下人多姓䝉¶
¶
<pb:KR2k0004_WYG_163-14a>¶
　　元領縣三¶
¶
　　立山　　正義　　東區¶
¶
　　州境¶
¶
　　東西　　　　　　南北¶
¶
　　四至八到¶
¶
　　西北至東京五千六百七十五里　西北至西京五¶
千七百九十二里　西北至長安五千五百一十二¶
里　東至舊富州九十里　南至龔州陸路三百五¶
<pb:KR2k0004_WYG_163-14b>¶
十里　西至桂州九十里　北至桂州三百三十里¶
西南至龔州三百五十里　東南至梧州嶺九十里¶
西北至桂州荔浦縣八十里　東北至舊賀州富川¶
縣北郁洞二百里¶
¶
　　户¶
¶
　　唐開元户一千五十九皇朝户主二千五百七十七¶
客八百十二¶
¶
　　立山縣二鄉州所理漢荔浦縣屬蒼梧郡隋分荔浦置¶
<pb:KR2k0004_WYG_163-15a>¶
隋化縣武徳四年改為立山縣於縣置荔州尋改為恭¶
州貞觀八年改䝉州理此邑¶
¶
　　正義縣西北二十三里有二鄉唐貞觀五年置純義縣¶
屬荔州永貞元年改為正義避憲宗之諱¶
¶
　　東區縣東南八十里元二鄉唐武徳五年分立山置屬¶
荔州貞觀六年屬鷰州十年改屬䝉州郡國志云有蚺¶
蛇大數丈圍可一丈吞鹿食之鹿爛則撓樹腹中骨穿¶
鱗出又有大魚如鰌有鳥名山鸐毛羽朱紫素鮮明皎¶
<pb:KR2k0004_WYG_163-15b>¶
可愛禮謂鸐雉是也¶
¶
　　潯州¶
¶
　　潯州潯江郡今理桂平縣秦屬桂林郡漢以後並屬鬱¶
林郡隋為鬱林郡之桂平縣唐貞觀七年置潯州領桂¶
平陵江大賓暨皇化四縣十二年廢潯州四縣屬龔州¶
尋復置潯州以桂平大賓皇化來屬省陵江入桂平縣¶
天寳元年改為潯江郡乾元元年復為潯州¶
¶
　　元領縣三　　今一¶
¶
<pb:KR2k0004_WYG_163-16a>¶
　　桂平¶
¶
　　二縣廢¶
¶
　　皇化　　大賓　　已上二縣併入桂平¶
¶
　　州境¶
¶
　　東西五百里　　南北(闕)¶
¶
　　四至八到¶
¶
　　東北至東京四千八百里　東北至西京五千七百¶
里　北至長安取梧桂路五千九百六十里取象州¶
<pb:KR2k0004_WYG_163-16b>¶
路四千四百四百三十五里　東至龔州一百二十¶
里至廣州水路九百二十五里　西至邕州七百二¶
十里　南至容州四百二十五里　北至象州二百¶
一十里　東北至龔州大同縣界二百二十里　西¶
南沂流至貴州二百二十五里　西北至象州陸路¶
二百一十里　東南至廢繡州八十里又至所阿林¶
縣一百二十里¶
¶
　　户¶
¶
<pb:KR2k0004_WYG_163-17a>¶
　　唐開元户一千九百三十皇朝户主三百三十二客¶
八百八十一¶
¶
　　風俗無¶
¶
　　土産¶
¶
　　不出絲𧖟¶
¶
　　桂平縣舊一鄉今二鄉漢布山縣鬱林郡所治隋為桂¶
平縣唐武徳(闕)年屬貴州貞觀初屬鷰州七年屬潯州¶
十二年潯州廢屬龔州后復置潯州於此　廢皇化縣¶
<pb:KR2k0004_WYG_163-17b>¶
在州東三十里漢阿林縣屬鬱林郡隋置皇化縣后廢¶
貞觀七年復置屬龔州又復屬潯州　潯江在縣北二¶
十步過州東五里合鬱江　廢大賓縣在州東四十里¶
漢布山縣地已上皇化大賓二縣皇朝開寳五年併入¶
桂林縣　堂牛布山故縣有堂牛嘗與&KR0620;同穴角如玉¶
光瑩堪作酒罇其牛嗜鹽民以皮褁手塗鹽入穴探之¶
舌澁者是牛稍稍引出舌滑者是&KR0620;出則殺人¶
¶
　　太平寰宇記卷一百六十三¶
¶
