# -*- mode: mandoku-view -*-
#+TITLE: 太平寰宇記
#+DATE: 2019-03-29 20:51:37.146341
#+PROPERTY: ID KR2k0004
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 186
<pb:KR2k0004_WYG_186-1a>¶
　　欽定四庫全書¶
¶
　　太平寰宇記卷一百八十六¶
¶
　　宋　樂史　撰¶
¶
　　四夷十五¶
¶
　　西戎七¶
¶
　　悦般國¶
¶
　　悦般國魏時通焉在烏丸西北乃匈奴北單于之部落¶
也昔為漢車騎將軍竇憲所逐北單于度金㣲山西走¶
<pb:KR2k0004_WYG_186-1b>¶
康居其羸弱不能去者住龜兹北地方數千里衆可二¶
十餘萬凉州人猶謂之單于王太武真君九年遣使朝¶
獻送幻人稱能割人喉脉令斷繋人頭令骨䧟血出淋¶
漓或數升或盈斗以草藥内其口中令嚼咽之須臾血¶
止養瘡一月復常又無痕瘢太武乃取死罪囚試之皆¶
騐云中國諸名山皆有此草乃使人受其術而厚遇之¶
¶
　　土俗物産¶
¶
　　其風俗與髙車同其人清潔或倣胡俗剪髮齊眉以¶
<pb:KR2k0004_WYG_186-2a>¶
䬾鍸塗之甚光澤日三澡潄然後飲食其國南界有¶
火山山傍石皆焦鎔流地數十里乃凝堅人取以為¶
藥即石硫黄也¶
¶
　　伏盧尼國¶
¶
　　伏盧尼國後魏通焉理伏盧尼城在波斯國西北有大¶
河南流中有鳥其形似人亦有似槖駞馬者皆有翼常¶
居水中出水便死城北有云尼山出銀珊瑚琥珀¶
¶
　　朱俱波國¶
¶
<pb:KR2k0004_WYG_186-2b>¶
　　朱俱波國後魏通焉在葱嶺北二百里亦名朱居槃國¶
漢子合國今并有漢西夜蒲犁依耐得若四國之地其¶
王本踈勒國人宣武永平中朱居槃國遣使来朝貢唐¶
武徳以後亦頻遣使朝貢¶
¶
　　四至¶
¶
　　去𤓰州二千八百里在于闐國西千餘里其西至渇¶
槃陁國南至女國三千里北至疎勒九百里¶
¶
　　土俗物產¶
¶
<pb:KR2k0004_WYG_186-3a>¶
　　其俗崇飾佛法其人言語與于闐相似其間小異人¶
貌多同華夏亦𩔖疎勒文字同於婆羅門¶
¶
　　渇槃陁國¶
¶
　　渇槃陁國後魏時通焉亦名渇羅陀國理葱嶺中近朱俱¶
波國其王本疎勒人累代相承以居此國有户二千餘¶
國法殺人刦賊者死餘徴罰其稅輸之服飾婚姻同疎¶
勒王坐金床死者埋殯七日為孝太武帝大延三年朝¶
貢於後不絶¶
¶
<pb:KR2k0004_WYG_186-3b>¶
　　四至¶
¶
　　西至䕶宻國其南至懸度山無定界北至疎勒國界¶
西北至判汗國¶
¶
　　土俗物產¶
¶
　　衣服人貌語音與于闐相似書與波羅門同國中咸¶
事佛人山居勁徤雜人多而胡少有音樂兵器婚姻¶
同疎勒　懸度山在國西南四百里懸度者石山也¶
谿谷不通以繩索相引而度其間四百里中往往有¶
<pb:KR2k0004_WYG_186-4a>¶
棧道因以為名今按懸度與葱嶺迤邐相屬郵置所¶
絶道阻且長故行人由之莫能分别然法顯宋雲所¶
經即懸度山也　頭痛山在國西南向罽賔路歴大¶
頭痛小頭痛之山赤土身熱之阪宋膺異物志云大¶
頭痛小頭痛山皆在渠搜之東疎勒之西經之者身¶
熱頭痛夏不可行行則致死唯冬可行尚嘔吐山有¶
毒藥氣之所為也冬乃枯竭故可行也其葱嶺俗號¶
嶷極山今按葱嶺周環其國　不可依山　蒲昌海¶
<pb:KR2k0004_WYG_186-4b>¶
賀蘭河¶
¶
　　粟弋國¶
¶
　　粟弋國後魏通焉在葱嶺之西一名粟特一名特拘夢¶
出好馬牛羊葡萄諸般葡萄酒極美於諸國盖水味美¶
故也出大禾髙丈餘子如胡豆在安西北五千里附庸¶
小國四百餘城太武帝時遣使朝貢魏書西域傳曰粟¶
特一名温那沙古之奄蔡國按弋一國也十三州志云¶
奄菜粟特各有長而魏収以為一國謬也¶
¶
<pb:KR2k0004_WYG_186-5a>¶
　　阿鈎羌國¶
¶
　　阿鈎羌國後魏通焉在莎車西南去代一萬三千里國¶
西有懸度山其間四百里中往往有棧道下臨不測之¶
淵人行以繩索相持而度有五穀諸果市用錢為貨居¶
止立室有兵器¶
¶
　　副貨國¶
¶
　　副貨國後魏通焉去代一萬七千里東去阿富使且國¶
西至没誰國中間相去千里南有連山不知名北至竒¶
<pb:KR2k0004_WYG_186-5b>¶
沙國相去千五百里土宜五穀葡萄唯有馬駝騾國王¶
有黄金殿殿下有金駞七頭各髙三尺孝文時其王遣¶
使朝貢¶
¶
　　疊伏羅國¶
¶
　　叠伏羅國後魏通焉去代三萬一千里國中有忽悉城¶
北有鹽竒水西流有白象土宜五穀宣武時遣使貢方¶
物¶
¶
　　賖彌國¶
¶
<pb:KR2k0004_WYG_186-6a>¶
　　賖彌國後魏時通焉在波斯之南山居不崇佛法専事¶
諸神宋雲行記云語音諸國同不解書筭不知隂陽國人剪¶
髮婦女為團髪亦附□噠東有鉢盧勒國路險縁鐵鎻¶
而度下不見底後魏時遣宋雲等使於彼不達¶
¶
　　石國¶
¶
　　石國隋時通焉居於藥殺水都柘折城方十餘里本漢¶
大宛北鄙之地王姓石名湼國城之東南立國置座於¶
中正月六日七月十五日以王父母燒餘之骨金甕盛¶
<pb:KR2k0004_WYG_186-6b>¶
之置牀上廵遶而行散以香花雜果王率臣下設祭焉¶
禮終王與夫人出就别帳臣下以次列坐而享宴有粟¶
麥多良馬隋大業五年及唐貞觀八年並遣使朝貢顯¶
慶三年列其地噉鞨城為大宛都督府仍以其王噉吐¶
屯攝舎提於屈昭穆為都督開元初其蕃王莫賀咄吐¶
屯有功封石國王加特進尋又册為順義王二十九年¶
其王伊捺吐屯屈勒上表曰奴身千代已来忠赤於國¶
只如突厥騎施可汗赤忠之日部落安帖后背天可汗¶
<pb:KR2k0004_WYG_186-7a>¶
脚底火起今突厥屬天可汗在於西頭為患唯有大食¶
莫踰突厥伏乞天恩不弃突厥部落打破大食諸國自¶
然安貼天寳初累遣使朝貢至五年封其王子那俱車¶
鼻施為懐化王并賜鉄劵九年安西節度使髙仙芝奏¶
其王蕃禮有虧請討除之其王約降於仙芝乃遣使送¶
去開逺門數十里負約以王為俘囚獻於闕下斬之自¶
後西域背怨仙芝所擒王之子西走大食引其兵至恒¶
羅斯城仙芝軍大為所敗自是西附於大食至寳應二¶
<pb:KR2k0004_WYG_186-7b>¶
年及大厯七年並遣使来朝貢(註)又杜環經云其國城¶
一名赭支一名大宛國中存二水一名珍珠河一名質¶
河並西北流土地平敞多果寳出好犬良馬又云碎葉¶
國從安西西平千餘里敦達嶺嶺南大唐北界嶺北是¶
突厥騎施南界由西南至葱嶺二十餘里其水嶺南流¶
者盡過中國而歸東海嶺北流者盡經胡境而入北海¶
又北行數日度雪海其海在山中春夏常雨雪故曰雪¶
海中有細道道傍往往有水孔嵌空萬仞輙墮者莫知¶
<pb:KR2k0004_WYG_186-8a>¶
所在㪍達嶺北行千餘里至碎葉川其川東頭有熱海¶
資地寒而不凍故曰熱海也又有葉城天寳七年北廷¶
節度使王政見薄伐至此城壁摧毁邑居零落昔交河¶
公主居止之處今建大雲寺猶存其山川西按石國約¶
長千餘里川中有異姓部落有異姓&KR0691;厥各有兵馬數¶
萬城堡間雜尋干戈凡是農人皆擐甲胄專相虜掠以¶
為奴婢其川西頭有城名曰恒邏斯石國大鎮即天¶
寳十年髙仙芝軍敗之名耳¶
¶
<pb:KR2k0004_WYG_186-8b>¶
　　四至¶
¶
　　東與北至西突厥界至波臘國界西南至康居界南¶
至率都沙那國界南去鏺汗六百里東南去𤓰州六¶
千當長安西北萬四百十里¶
¶
　　土俗物產¶
¶
　　從北海至西海已来自三月至九月天無雲雨皆以¶
雪水種田宜粟大麥小稻禾諸豆等物多良馬飲葡¶
萄酒麋酒腊乳等物　伊羅山　藥殺水在國界¶
¶
<pb:KR2k0004_WYG_186-9a>¶
　　瑟匿國¶
¶
　　瑟匿國北接石國其俗不好商賈風俗畧與康國同唐¶
貞觀二十年朝貢使與役槃使與康國鄰出好馬¶
¶
　　女國¶
¶
　　女國隋時通焉在葱嶺之南其國代以女為王王姓蘇¶
毗女王之夫號為金聚不知政事國内丈夫唯以征伐¶
為務山上為城方五六里人有萬家王居九層之樓侍¶
女數百人五日一聴朝復有小女主共理國政亦數與¶
<pb:KR2k0004_WYG_186-9b>¶
天竺及党項戰爭其女王死國中貴人剥去皮以金屑¶
和骨肉置於瓶内埋之經一年又以其皮内以鉄器埋¶
之隋開皇中遣使朝貢唐貞觀八年朝貢使至¶
¶
　　四至¶
¶
　　叚國沙州記云白蘭西南二千五百里隔大嶺又渡¶
三十里海即此女國也¶
¶
　　土俗物產¶
¶
　　其俗貴婦人輕丈夫而性不妬忌男女資以彩色塗¶
<pb:KR2k0004_WYG_186-10a>¶
靣一日之内或數變改之男子皆被髪女人皆辮髮¶
而縈之其王死若無女嗣位國人乃調歛金錢得數¶
百萬還以死王之族買女而立之其地五男三女貴¶
女子賤丈夫婦人為吏職男子為軍士女子貴者則¶
有多侍男男子不得有侍女雖賤之女庶盡為家長¶
有數夫焉生子皆從母姓氣候多寒以射獵為業出¶
鍮石朱砂麝香犁牛駿馬蜀馬尤多鹽恒將向天竺¶
國興敗俗事阿修羅神¶
¶
<pb:KR2k0004_WYG_186-10b>¶
　　吐火羅國¶
¶
　　吐火羅國一名土壑宜後魏時吐呼羅國也隋通焉都¶
葱嶺西數百里在烏滸河南即媯水也勝兵千萬人皆¶
善戰隋大業中遣使朝貢唐初屬西突厥髙宗永徽元¶
年遣使獻大鳥髙七尺其色𤣥足如駝鼓翅而行日三¶
百里能噉鐵俗謂為駞鳥三年其葉䕶那使烏濕波奉¶
表告立髙宗遣置州縣使王名逺到其國以所理阿緩¶
大城為月氐都督府各分其小城為二十四州以烏濕¶
<pb:KR2k0004_WYG_186-11a>¶
波為都督王名逺請於吐火羅國立碑以記聖徳帝¶
從之五年烏濕波遣子伊室達官弩朝貢龍朔元年授¶
烏濕波使持節月氐等二十五州諸軍事月氐都督麟¶
徳二年遣其弟祖紇多貢馬腦燈兩具髙三尺餘開元¶
七年其葉䕶支邦帝賖上表獻天文人大闇慕請試騐¶
八年貢名馬及䮫十二年貢異藥乾陁婆羅等二百餘¶
品十七年册其首領骨吐祿頓達度為葉䕶葉䕶遣使¶
貢須那伽帝釋麥二十六年遣使貢紅玻瓈碧玻璃生¶
<pb:KR2k0004_WYG_186-11b>¶
馬腦金精及質汗等藥天寳八年其葉䕶失理忙伽羅¶
遣使上表云臣隣境有一胡號曰羯師居在深山恃其¶
險逺違背聖化親附吐蕃於國内置吐蕃城捉勃律要¶
路與吐蕃擬將兵入臣境臣每憂懼思破兇黨乞請安¶
西兵馬来載五月到大勃律伏乞允臣所奏事若不成¶
請斬臣為七截緣失宻王向漢忠赤特望勅書宣𢠢𤣥¶
宗覧表許之十二年遣使来朝貢乾元元年七月與西¶
域九國遣兵助國討逆肅宗令赴朔方行營¶
¶
<pb:KR2k0004_WYG_186-12a>¶
　　四至¶
¶
　　在烏滸河南即媯水也其北界漢時大宛之地南去¶
曹國一千七百里東去𤓰州六千七百里¶
¶
　　土俗物產¶
¶
　　其人與挹怛羅雜居俗事佛多男子少婦人故兄弟¶
通室婦人五夫則首飾戴五角十夫戴十角男子無¶
兄弟則與他人結為昆季方始得妻不然則終身無¶
婦矣生子屬長兄被服文字與于闐畧同城北有玻¶
<pb:KR2k0004_WYG_186-12b>¶
瓈山南崖穴中有神馬國人每牧牝馬其側時産名¶
駒皆汗血焉事與大宛同藍氏城故大夏國都也史¶
記大宛傳大夏在媯水南其都曰藍氏城也薄提域¶
今名薄底延城在國北後魏書西域傳吐呼羅國有¶
薄提城周圍六十里與西蕃記薄提城可十四五里¶
小異也¶
¶
　　&KR0619;□城　酌汗建城　葱論□　數□城　章昻城¶
波論山今名屋數頗利山南崖石壁有一穴恒有馬¶
¶
¶
<pb:KR2k0004_WYG_186-13a>¶
　　俱蘭國¶
¶
　　俱蘭國一名俱羅拏國與吐火羅接南抵雪山地險迮¶
物産唯出金精唐貞觀二十年朝貢使至¶
¶
　　刼國¶
¶
　　刼國隋時聞焉在葱嶺中有户數萬¶
¶
　　四至¶
¶
　　西與南俱與賖彌國界西北至挹恒國去長安萬二¶
千里¶
¶
<pb:KR2k0004_WYG_186-13b>¶
　　土俗物產¶
¶
　　氣候多熱有稻麥粟豆羊馬出洛沙青黛婚姻同突¶
厥土俗與厭達同人靣似山羌無尊卑之禮死亡棄¶
之山唐武徳二年遣使朝貢寳帶金鏁甲玻瓈水晶¶
盃各一玻璃四百九十枚大者如棗小者如酸棗¶
¶
　　阿羅伊羅國¶
¶
　　阿羅伊羅國隋時聞焉在烏荼國北大雪山坡上緣梯¶
登山接七百梯方得其國¶
¶
<pb:KR2k0004_WYG_186-14a>¶
　　越底延國¶
¶
　　越底延國隋時聞焉理辛頭河北其王婆羅門種𩔖户¶
數萬有弓矢刀鞘皮甲國法不殺人重罪流輕罪杖國¶
無課稅其俗事佛書同波羅門王及庶人剪髪衣錦袍¶
不開縫貧者衣白疊婦人為髻衣裙衫帔長巾焉¶
¶
　　四至¶
¶
　　南至樓婆羅門國三千里西北至賖彌國千餘里東¶
北至𤓰州五千四百里¶
¶
<pb:KR2k0004_WYG_186-14b>¶
　　土俗物産¶
¶
　　俗清潔氣候暖多稻有羊馬多牛出鍮石訶黎勒石¶
宻麖皮細疊等物¶
¶
　　大食國¶
¶
　　大食國唐永徽中遣使朝貢云其國在波斯之西或云¶
隋大業中有波斯胡人渡怛曷水若有神助得刀殺人¶
刦奪商旅其衆漸盛因招附諸胡有胡人十一来據次¶
第摩首受化為王此後衆漸歸附遂割波斯西境自立¶
<pb:KR2k0004_WYG_186-15a>¶
為王姓大食氏名豃宻莫末膩又破拂菻及波羅門城¶
所當無敵兵衆有四十二萬有國已四十四年矣初王¶
已死次傳第一摩首者今王即是第三又云前王常遣¶
人乘船將衣糧入海經涉八年未及西岸於海中見一方¶
石石上有樹枝赤葉青樹上總生小兒長六七寸見人¶
不語而笑皆能動其手脚頭着樹枝人摘取入手即黒¶
乾其使得一枝今還在大食王處長安中使至貢良馬¶
開元中遣使来朝進良馬寳鈿帶其使謁見平立不拜¶
<pb:KR2k0004_WYG_186-15b>¶
云本國唯拜天神雖見王亦不拜所司屢詰責之其使¶
遂依漢法致拜今康國石國皆臣屬之開元十三年遣¶
使蘇黎滿等来朝貢授果毅賜緋袍銀帶又按賈躭四¶
夷述云隋開皇中大食族中有孤列種代為酋長孤列¶
種中又有兩姓一號盆尼奚深一號盆奚末換其奚深¶
後有磨可末者勇悍多智衆立為王東西征伐開地三¶
千里兼尅夏臘一名釤城磨可末後十四代至末換殺¶
其兄伊疾而自立性復殘忍其下怨之有呼羅栅木鹿¶
<pb:KR2k0004_WYG_186-16a>¶
人並波悉林舉義兵應者悉令着皂旬月衆盈數萬鼓¶
行而西生擒末換殺之遂求得奚深種阿蒲羅拔立之¶
自末換已前謂之白衣大食阿蒲羅抜后改為黒衣大¶
食阿蒲羅拔卒立其弟阿蒲恭拂至徳初遣使朝貢代¶
宗立為元帥亦用其國兵収兩都寳應初其使又至恭¶
拂卒子迷地立迷地卒子牟栖立牟栖卒弟詞論立貞¶
元初與吐蕃為勍敵蕃兵大半西禦大食故鮮為邊患¶
其力不足也至十四年九月以黒衣大食使舎嵯烏鷄¶
<pb:KR2k0004_WYG_186-16b>¶
沙北三人並為郎中將還蕃¶
¶
　　四至¶
¶
　　其境東西萬里與突施相接¶
¶
　　土俗物產¶
¶
　　其俗男夫鼻大而長瘦黒多鬚似婆羅女人端麗亦¶
有文學與波斯不同出駝馬驢騾羖羊等土多沙石¶
不堪耕種無五穀唯食駞象等肉擊破波斯拂菻始¶
有米麫俗敬事天神按杜環經行記云一名亞俱羅¶
<pb:KR2k0004_WYG_186-17a>¶
其大食王號暮門都此處其士女&KR0347;偉長大衣裳鮮¶
潔容止閒麗女子出門必擁蔽其靣無問貴賤一日¶
五時禮天食肉作齋以殺牲為功徳繫銀帶珮刀斷¶
飲酒禁音樂人相爭者不致擊毆又有禮堂容數萬¶
人每七日王出禮拜登髙座為衆設法曰人生甚難¶
天道不易姦非刼竊細行謾語安已危人欺貧虐賤¶
有一於此罪莫大焉凡有征戰為敵所戮不得生天¶
殺其敵人獲福無量率土率化從之如流法惟從寛¶
<pb:KR2k0004_WYG_186-17b>¶
塟惟從儉郛郭之内𨞬閈之中天地所生無物不有¶
四方輻輳萬物豐賤錦綉朱貝滿於市肆駞馬驢驘¶
充於街巷刻石蜜為廬舎有似中國寳輦每至節日¶
將獻貢入琉瓈器皿鍮石瓶鉢葢不可𥮅粳米白麫¶
不異中華其果有偏桃又千年棗蔓菁根大如斗而¶
圓味美甚餘菜亦與諸國同葡萄大者如鷄子香油¶
貴者有二一名耶寒漫一名没匝(註)音女甲切○師¶
香草貴者有二一名查寒菶(註)音補孔切○一名黎¶
<pb:KR2k0004_WYG_186-18a>¶
廬菱綾絹機杼金銀匠畫匠漢匠起作畫者京兆人¶
樊淑劉泚機絡者河東人樂還吕禮又以駱駞駕車¶
有馬俗云西海濵龍與馬交所産也腹肚小脚腕長¶
善者日馳千里其駝小而𦂳背有孤峰良者日行千¶
里又有駞鳥髙四尺以上脚似駞蹄頸項勝得人騎¶
行五六里卵大如二升又有薺實大如夏棗堪作油¶
食除瘴氣其氣候温土地無氷雪人多&KR1211;疾痢病一¶
年之内十中五死今吞滅四五十國皆為所役屬多¶
<pb:KR2k0004_WYG_186-18b>¶
分其兵鎮守其境盡於西海焉又云末祿國在亞梅¶
國西南七百餘里胡姓末者兹土人也其城方十五¶
里用鉄為城門城中有鹽池又有兩所佛寺其境東¶
西四十里南北一百八十里村栅逺接樹木交映四¶
靣合匝總是流沙南有大河流入其境其土沃饒其¶
人清潔墻屋髙厚市㕓正平木既雕刻土亦繪畫又¶
有細軟叠布羔羊皮裘貼其上值銀錢數百果有紅¶
桃白捺遏白黄李&KR0438;大者名尋枝十餘人食一顆輙¶
<pb:KR2k0004_WYG_186-19a>¶
足越𤓰長四尺以上菜有蔓菁蘿蔔長葱顆葱芸苔¶
胡芹葛藍軍達囘香瓠蘆尤多葡萄又有黄牛野馬¶
水鴨石鷄其俗以五月為嵗每嵗以畫缸相獻有打¶
球節鞦韆節其大食東道使鎮於此自此至西海以¶
來大食波斯參雜居止其俗禮天不食自死肉及宿¶
肉以香塗髮又云若國在大食西界週迴數千里造¶
屋兼瓦疊石為壁米穀殊賤有大川東流入亞俱羅¶
商客糴此糶彼而往來相&KR0071;多魁梧衣裳寛大有似¶
<pb:KR2k0004_WYG_186-19b>¶
儒服其若國有節度五有兵馬一萬已上北接(缺)¶
　足似牛蹄好噉人肉¶
¶
¶
¶
¶
¶
¶
　　太平寰宇記卷一百八十六¶
¶
