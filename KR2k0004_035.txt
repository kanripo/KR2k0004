# -*- mode: mandoku-view -*-
#+TITLE: 太平寰宇記
#+DATE: 2019-03-29 20:51:37.680200
#+PROPERTY: ID KR2k0004
#+PROPERTY: BASEEDITION WYG
#+PROPERTY: WITNESS master    
#+PROPERTY: JUAN 35
<pb:KR2k0004_WYG_035-1a>¶
　　欽定四庫全書¶
¶
　　太平寰宇記卷三十五¶
¶
　　宋　樂史　撰¶
¶
　　闗西道十一¶
¶
　　鄜州　坊州　丹州¶
¶
　　鄜州洛交郡今理洛交縣禹貢雍州之域春秋時白翟¶
國秦始皇時地屬上郡漢為上郡雕隂之地暨晉䧟於¶
戎羯不置州郡於今防州中部界置杏城鎮後魏太和¶
<pb:KR2k0004_WYG_035-1b>¶
十五年改鎮為東秦州孝明二年又改為北華州廢帝¶
二年改為鄜州因秦文公夣黄蛇自天下屬地遂於¶
鄜立鄜畤為名隋大業三年罷州置樂城郡其年自杏城¶
移理於五交城即今州理唐武徳元年改為鄜州領洛交¶
洛川三川伏陸内部鄜城六縣二年以内部鄜城𨽻防州三¶
年置直羅縣貞觀二年置都督府六年為大都督九年¶
復為都督府天寶元年改為洛交郡乾元元年復為鄜¶
州皇朝為保大軍節度¶
¶
<pb:KR2k0004_WYG_035-2a>¶
　　元領縣六　今五¶
¶
　　洛交　洛川　三川　直羅　鄜城坊州割到¶
¶
　　一縣割出¶
¶
　　甘泉入延州¶
¶
　　州境¶
¶
　　東西二百六十七里　南北一百七十三里¶
¶
　　四至八到¶
¶
　　東南至東京一千二百里　東南至西京九百八十¶
<pb:KR2k0004_WYG_035-2b>¶
里　東南至長安五百里　東至慈州一百里　南¶
至坊州一百四十五里　西至慶州三百九十里¶
北至延州一百五十里　東南至同州二百五十里¶
西南至寕州一百五十九里　西北至蕃部一百八¶
十里　東北至丹州一百一十里¶
¶
　　户¶
¶
　　唐開元户三萬二百八十皇朝𬋩户主八千九百一¶
客一萬二千九百六十八¶
¶
<pb:KR2k0004_WYG_035-3a>¶
　　風俗¶
¶
　　秦塞要險地連京師漢時匃奴頻入朔方故塞外烽¶
火照甘泉即今渭北九嵕山是也白翟故地俗與羌¶
渾雜居撫之則懐安擾之則易動自古然也¶
¶
　　人物無¶
¶
　　土産¶
¶
　　㡣鬚蓆貢　賦麻布　大黄出直羅縣今貢¶
¶
　　洛交縣元三鄉本漢雕隂縣地屬上郡雕山在西南故¶
<pb:KR2k0004_WYG_035-3b>¶
曰雕隂魏省上郡晉為戎狄所居符堅時為長城後魏¶
及周為三川縣隋文帝分三川洛川縣以置此額取洛¶
水之交故曰洛交屬鄜州　秦長城在縣東南四十里¶
因河為塞史記云秦將䝉恬所築　漢武廟有仙宫城¶
在今相思川是也　杏城漢將韓胡伐杏木為柵以抗¶
北狄　朝那膚施漢書云匈奴南侵至朝那膚施謂此¶
地也　雕山縣地在山隂故曰雕隂　洛交水在縣南¶
一里洛水交㑹之所　大塞門川水在縣西北四里¶
<pb:KR2k0004_WYG_035-4a>¶
小塞門川水在縣西北一十五里　白水按水經云白¶
水源出分水嶺　偽夏太后城在縣南三十六里赫連¶
勃勃聞裕滅姚泓令其子儀直等守自將兵入長安¶
劉太后於此築城以居之¶
¶
　　洛川縣東六十里舊三鄉今四鄉本漢鄜縣地後秦姚¶
萇置縣因洛川水以立名後魏置敷城郡隋開皇三年¶
罷郡以縣屬鄜州自高槐移於今所　蒲川水水經云¶
蒲川水東南流入坊州¶
¶
<pb:KR2k0004_WYG_035-4b>¶
　　三川縣西南六十里舊五鄉今三鄉本漢翟道縣地按¶
翟道縣在今坊州中部縣古城是也地志云翟道屬左¶
馮翊符秦於縣南長城原置長城縣屬長城郡後魏廢¶
帝三年改為三川縣取古三川郡為名屬中部郡隋開¶
皇三年𨽻鄜州　三川水謂華池水黒源水洛水同㑹¶
謂之三水古為三川郡也　葦谷水水經注云自葦谷¶
水東南流入三川　黄原水水經注云破羅谷水南流¶
經黄原祠東合葦川是也¶
¶
<pb:KR2k0004_WYG_035-5a>¶
　　直羅縣西南九十里舊一鄉今三鄉本漢雕隂縣地魏¶
省雕隂縣晉時戎狄所居後魏置三川縣隋使户部尚¶
書寉仲芳築城以居之城枕羅原其川平直故曰直羅¶
城唐武徳三年分三川洛交於北置縣因城為名　羅¶
川在縣南二里¶
¶
　　鄜城縣東一百三十里舊八鄉今三鄉本漢鄜縣地屬¶
左馮翊後漢省後魏於今縣理置敷城縣隋大業元年¶
改敷為鄜屬鄜州唐武徳二年改屬坊州唐末李茂貞¶
<pb:KR2k0004_WYG_035-5b>¶
建為翟州梁開平三年改為禧州又改其縣為昭化縣¶
後唐同光元年復為鄜城縣依舊𨽻鄜州　楊班祠周¶
地圖記姚萇時立節將軍姚班居黄梁谷北其谷西有¶
小谷由來無水夜中忽有人語就班借車牛十具云欲¶
移徙我是湫神尋則聲絶班即備車牛十具置門前至¶
明車濕牛汗乃尋車轍至乾谷處忽有水方二百餘步¶
其水極深不可測冬亦湛然每水旱祈禱有應今按楊¶
班湫水周一里餘二十步¶
¶
<pb:KR2k0004_WYG_035-6a>¶
　　坊州¶
¶
　　坊州中部郡今理中部縣禹貢雍州之域古白翟之國¶
秦屬内史漢書云朔方為西部都尉休屠為北部都尉¶
渠搜為中部都尉故此為中部郡焉又郡國志云鄜城¶
本三秦高奴之地翟道故城是也俗謂高樓城即春秋¶
白翟所居魏晉䧟於狄不置郡縣劉石符姚時於今州¶
理西七里置杏城鎮常以重兵守之後魏文帝改鎮為¶
東秦州孝明改為北華州廢帝改為鄜州後周天和七¶
<pb:KR2k0004_WYG_035-6b>¶
年世祖元皇帝作牧鄜州於今州界置馬坊結搆之處¶
尚存唐武徳二年高祖駕幸於此聖情永感因置坊州¶
取馬坊爲名天寶元年改爲中部郡乾元元年復爲坊州¶
¶
　　元領縣四　今三¶
¶
　　中部　宜君　昇平¶
¶
　　一縣割出¶
¶
　　鄜城入鄜州¶
¶
　　州境¶
¶
<pb:KR2k0004_WYG_035-7a>¶
　　東西二百里　南北一百四十里¶
¶
　　四至八到¶
¶
　　東至東京一千四百三十里　東至西京八百九十¶
里　南至長安三百六十里　西南至邠州三百一¶
十五里　西至寕州三百二十五里　北至鄜州一¶
百四十五里　東南至同州二百七十五里　東至¶
丹州二百六十里　西北至慶州三百八里　東北¶
至丹州二百六十里¶
¶
<pb:KR2k0004_WYG_035-7b>¶
　　户¶
¶
　　唐開元户一萬五千七百一十五皇朝管户主四千七十¶
五客八千八十¶
¶
　　風俗¶
¶
　　白翟故俗與羗渾雜居撫之則懐安擾之則易動自¶
古然也¶
¶
　　人物無¶
¶
　　土産¶
¶
<pb:KR2k0004_WYG_035-8a>¶
　　龍鬚蓆貢　弓弦麻¶
¶
　　中部縣舊四鄉今八鄉本漢翟道縣屬作馮翊漢書渠¶
搜中部都尉理所魏晉戎翟所居後秦姚興於今理南¶
十八里置中部都尉郡後魏太武帝改為中部縣文帝¶
大統九年縣移理杏城後兼立郡隋開皇九年避廟諱¶
為内部大業三年罷鄜州為上郡縣自杏城移於今理¶
仍屬上郡武徳二年復於此立郡　洛水在州東四十¶
里按山海經云白祚山地理云洛水出北地歸徳縣北¶
<pb:KR2k0004_WYG_035-8b>¶
蛮夷中從鄜州洛川縣西南入中部鄜城二縣過入同¶
州白水縣　沮水自昇平縣北子午嶺出俗號子午水¶
禹貢云漆沮二水出馮翊北即子午水下合榆谷慈烏¶
等川遂為漆沮　石堂山注水經云褚水西出翟道縣¶
西石堂山本名翟道山又穆天子傳云癸酉天子命駕¶
八駿之駟造父為御南征翔野逕絶翟道升於太行翟¶
道即縣之西石堂山也郭璞以為隴西狄道非也　淺¶
石水經云淺石川出翟道山　香甘水水經云香川水¶
<pb:KR2k0004_WYG_035-9a>¶
源出中部縣北香水在縣西南三十七里自宜君縣界¶
來南香水在縣三十五里出於遺谷　泥水水經云泥¶
水出翟道縣泥谷今按圖經泥谷水在縣西北五十里¶
源自栲栳谷來　蒲水水經云蒲谷水源出中部縣蒲¶
谷源　橋山按山海經云蒲谷水源其山下水流通故¶
謂橋山又史記云黄帝塟於橋山今陵冡尚在大厯七¶
年置廟開元二年勅修廟祭祀在州西二里　故杏城¶
在縣西五里漢將軍韓胡伐杏木為柵以抗北狄因名¶
<pb:KR2k0004_WYG_035-9b>¶
杏城鎮姚萇置杏城鎮在今縣東七里　赤沙城在¶
¶
　　今縣西七十里古成城也　翟故城在縣西北故城是¶
也周三里有餘址在后漢省宇文周曽於此城置利人¶
縣尋廢¶
¶
　　宜君縣西南一百里舊三鄉今六鄉按縣即中部之地¶
前秦苻堅于祋祤古城北置宜君䕶軍後魏真君七年¶
改為宜君縣大統五年又移於今華原縣北為理唐貞¶
觀十七年廢地入雍州二十年於此置玉華宫仍于宫¶
<pb:KR2k0004_WYG_035-10a>¶
南四里置宜君縣永徽二年縣與宫俱廢龍朔三年坊¶
州刺史竇師倫奏置宜君縣即今理也　廢玉華宫在¶
縣西四十里唐貞觀十七年於宜君縣鳯凰谷置正殿¶
覆瓦餘皆葺茅其地本縣人秦小龍宅太宗曰小龍出¶
大龍入當時以為清涼勝於九成宫永徽二年有詔廢¶
宫為寺便以玉華為名寺内有蕭成殿元裝法師於此¶
院譯經毎言此寺閻浮之兠率天也　慈烏水在縣西¶
北四十里源自昇平分水嶺東流入當縣界　石盤水¶
<pb:KR2k0004_WYG_035-10b>¶
在縣東五十里源自耀州同官縣大石盤出東流入縣¶
界¶
¶
　　昇平縣西九十里舊三鄉今四鄉唐天寶十二年刺史¶
羅希奭析宜君西北界昇平鄉等三鄉以置之以鄉為¶
名東南去宜君縣三十五里尋以吐蕃侵破移縣在横¶
棒州　子午水在縣一百里出子午嶺東南流入中部¶
縣合沮水¶
¶
　　丹州¶
¶
<pb:KR2k0004_WYG_035-11a>¶
　　丹州咸寕郡今理宜川縣禹貢雍州之域春秋時為白¶
翟所居秦屬上郡漢因之魏文帝省上郡晉時戎狄所¶
居符姚時為三堡鎮後魏大統元年割鄜延二府地置¶
汾州理三堡鎮廢帝以河東汾州同名改為丹州因丹¶
陽州為名領義川樂川郡隋大業三年廢丹州於義川¶
縣置延安郡十三年為邊賊劉步禄所據義寕元年於¶
義川縣置丹陽郡唐武徳元年改為丹州領縣五二年¶
於州置摠管府管北連北廣二州貞觀元年罷府為州¶
<pb:KR2k0004_WYG_035-11b>¶
永徽二年移於赤石川天寶元年改為咸寕郡乾元元¶
年復丹州¶
¶
　　元領縣四　今三¶
¶
　　宜川　雲巖　汾州¶
¶
　　一縣割出¶
¶
　　咸寜併入宜川¶
¶
　　州境¶
¶
　　東西一百九十五　南北九十里¶
¶
<pb:KR2k0004_WYG_035-12a>¶
　　四至八到¶
¶
　　東至東京一千三百五十里　東至西京九百二十¶
里　西南至長安五百五十里　東至慈州界黄河¶
岸八十里　自黄河岸東至慈州六十里　南至同¶
州三百二十里　西至鄜州一百八十三里　北至¶
綏州三百八十里　東南至同州韓城縣界一百三¶
十五里　西南至坊州二百六十里　西北至延州¶
二百十二里　東北至濕州四百三十里¶
¶
<pb:KR2k0004_WYG_035-12b>¶
　　户¶
¶
　　唐開元户一萬四千二百四十二皇朝管户主四千一¶
百四十六客二千六百二十八¶
¶
　　風俗¶
¶
　　(闕)¶
¶
¶
　　人物無¶
¶
<pb:KR2k0004_WYG_035-13a>¶
　　土産¶
¶
　　龍鬚蓆　蠟燭　香子　苦参(已上舊貢)¶
¶
　　宜川縣舊四鄉今五鄉本秦上郡之地二漢因之魏省上郡¶
至晉為戎狄所居後魏文帝大統三年置義川縣屬義川郡¶
因川為名大業三年廢丹州義川縣屬延安郡義寧元年於¶
舊城復置丹州縣在城内永徽中隨州移於今理皇朝開寶¶
九年改為宜川縣　鳯翅山在縣南形象鳯翅縣廨宇在其¶
上　公字山在縣西北三里山形象公字　丹陽川在縣西¶
<pb:KR2k0004_WYG_035-13b>¶
南水經蒲川水自鄜州洛川縣流入丹陽川　赤水川在縣¶
西北二里闊三百歩從西延州臨其縣界入　庫碢川在縣¶
西北二十里從雲岩縣界入合丹陽川按圖經云川南是漢¶
川北是翟人漢之人於川内共結香火故喚香火為庫碢因¶
此為名又有小庫碢川　古丹州城在縣東北二十九里永¶
徽二年移于丹陽赤石川口其城遂廢　廢咸寧城在州東¶
四十五里一鄉本秦上郡之地後魏太和十八年於縣南白¶
水川置永寧縣屬義川郡至大統十三年改為太平縣為咸¶
<pb:KR2k0004_WYG_035-14a>¶
寧縣以界内鎮為名舊屬皇朝太平興國九年併入宜川¶
雲巖縣西北七十三里元三鄉後魏大統二年於今縣¶
西薛河川置永平縣屬義川郡十三年改永平為雲巖¶
縣盖因邑界雲巖山以為名大統九年大水漂蕩移於¶
桑樞原隋開皇三年移就廢樂川縣大業三年𨽻入義¶
川縣唐武徳元年復置于廻城堡又逄隂雨汲水不通¶
咸亨四年移居庫利川復為河水衝注至皇朝開寶三¶
年移於東南一百歩今理所　石閣山在縣東北三十¶
<pb:KR2k0004_WYG_035-14b>¶
五里丹延兩界山形似樓閣　雲岩山在縣十里山巖¶
重叠如雲　庫利川在縣西從西延州臨真縣界入當¶
縣土諺昔有奴賊居此川内稽胡呼奴為庫利因此為¶
川名　渭牙川在縣北二十五里從西延州延長縣界¶
來五十里却入延州門山縣川内有水稽胡喚水為渭¶
牙因以為名　廢可野寺在縣北十五里古老相傳劉¶
薩河坐禪處稽胡呼堡為可野四面懸絶惟有北面一¶
路通人馬¶
¶
<pb:KR2k0004_WYG_035-15a>¶
　　汾州縣東北七十里舊七鄉今三鄉本漢上郡地魏太¶
和八年置安平縣在薛河川屬北汾州其州在河西三¶
堡鎮東更有南汾州魏大統十八年省北汾州乃取丹¶
陽川號立汾州縣初理高樹山南若多村周保定二年¶
移就庫利川甚寒原隋大業十年邉賊郝仁郎攻䧟人¶
移於土壁堡唐開元二十二年移于甘泉坊今理所是¶
也　狗嶺水經云汾州縣西有殺狗嶺　安樂山在縣¶
南十里故老傳云昔屯兵于此因名安樂　黄河在縣¶
<pb:KR2k0004_WYG_035-15b>¶
東北四十五里從北延州門山縣來經縣界七十里南¶
流入鄜州郡城縣河岸頓狹狀似槽形鄉人呼為石槽¶
盖禹理水鑿石導流之處　孟門山在縣東南二十里¶
¶
¶
¶
¶
¶
　　太平寰宇記卷三十五¶
¶
