# -*- mode: mandoku-view -*-
#+TITLE: 太平寰宇記
#+DATE: 2019-03-29 20:51:36.269567
#+PROPERTY: ID KR2k0004
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 54
<pb:KR2k0004_WYG_054-1a>¶
　　欽定四庫全書¶
¶
　　太平寰宇記卷五十四¶
¶
　　宋　樂史　撰¶
¶
　　河北道三¶
¶
　　魏州¶
¶
　　魏州魏郡今理大名元城二城禹貢兖冀二州之域在¶
夏時即為觀扈之國星分畢&KR0295;春秋為晉地戰國魏衛¶
二國之境秦滅置東郡城趙置邯鄲郡漢髙祖使韓信¶
<pb:KR2k0004_WYG_054-1b>¶
定河北以秦邯鄲郡之南部并東郡之邊縣置魏郡即¶
今元城縣北是也後漢封曹操為魏王理鄴自漢至魏¶
晉郡皆在鄴前燕慕容暐都鄴於今州理之貴鄊郡尋¶
省周靜帝大定二年又於貴鄊郡之東界置魏州隋大¶
業三年罷兵為武陽郡唐武德四年平竇建德復為魏¶
州又分置漳隂縣領貴鄊昌樂元城莘武陽臨黄觀城¶
頓丘繁水魏冦氏館陶漳隂十三縣其年割頓丘觀城¶
二縣置澶州又割莘臨黄武陽三縣置莘州又割冦氏¶
<pb:KR2k0004_WYG_054-2a>¶
館陶置毛州魏州置總管府管魏黎澶莘毛五州魏州¶
領貴鄊昌樂繁水漳隂元城魏六州貞觀元年罷都督¶
府仍省漳隂縣其年廢莘毛澶三州盡以所領縣屬¶
魏州十七年省元城武陽觀城三縣十八年省繁水縣¶
龍朔二年改為冀州大都督府以殷王為都督督貝德¶
相棣滄魏七州咸亨三年依舊為魏州罷都督府永昌¶
元年置武聖縣聖厯二年又置元城縣元寶元年改為¶
魏郡乾元元年復為魏州天祐三年割貝州之夏津臨¶
<pb:KR2k0004_WYG_054-2b>¶
清永濟宋城經城相州内黄成安洹水博州清平来屬¶
從魏府之所請後唐同光元年升為東京興唐府三年¶
改為鄴都晉天福初改為廣晉府漢乾祐元年改為大¶
名府周顯德元年依舊為天雄軍節度其名府額仍列¶
在京兆之下皇朝因之¶
¶
　　元領縣十　今十七¶
¶
　　大名　元城　南樂　魏縣　舘陶　冦氏　莘縣¶
朝城　夏津　臨清　永濟　宗城　經城　已¶
¶
<pb:KR2k0004_WYG_054-3a>¶
　　上五縣貝州割到　内黄　成安　洹水　已上三¶
縣相州割到　清平博州割到¶
¶
　　二縣割出¶
¶
　　頓丘　臨黄并入澶州¶
¶
　　州境¶
¶
　　東西二百四十里　南北三百二十里¶
¶
　　四至八到¶
¶
　　東至東京四百里　西南至西京一百五十里　西¶
<pb:KR2k0004_WYG_054-3b>¶
南至長安一千六百一十里　東至博州武水縣一¶
百三十七里　正東微北至博州一百八十里　南¶
至相州一百六十里　西至相州一百一十里　北至¶
貝州二百一十里　東南渡河至濮州一百九十里¶
　西北至洺州平恩縣界九十四里　東南渡河至¶
鄆州二百三十里　西北至洺州一百六十里¶
¶
　　户¶
¶
　　唐開元户一十一萬七千一百七十五皇朝户主五¶
<pb:KR2k0004_WYG_054-4a>¶
萬五千九百八十七客二萬九百八十五¶
¶
　　風俗¶
¶
　　毛詩云魏地陕隘其人機巧史記云邯鄲亦漳河之¶
間一都㑹也北通燕涿南有鄭衛俗與趙相𩔖然近¶
梁魯微重而矜節漢書云邯鄲土廣俗雜大率精急¶
髙氣勢¶
¶
　　姓氏¶
¶
　　魏郡五姓　申　暴　柏　鴨　萇¶
¶
<pb:KR2k0004_WYG_054-4b>¶
　　人物¶
¶
　　盖寛饒魏郡人為司隷校尉刺舉無所迴避公卿貴戚¶
皆懼　欒巴内黄人　唐谷那律魏州昌樂人　劉祥¶
道魏州觀城人相髙祖　李義琰魏州昌樂人為相髙¶
宗欲令天后預知國政義琰固争不可　郭元振魏州¶
館陶人為相封代國公　路巖冦氏人在相位八年¶
¶
　　土産¶
¶
　　絹　絲　棉　純　紬貢¶
¶
<pb:KR2k0004_WYG_054-5a>¶
　　漢書云冀州其利松栢¶
¶
　　大名縣舊三十鄊今六鄊本漢元城縣地魏孝文帝太¶
和二十一年分置貴鄊縣因前燕慕容暐之貴鄊以名¶
之屬昌樂郡按水經注云沙丘堰有貴鄊謂此也隋開¶
皇三年罷郡縣屬魏州大業三年改屬武陽郡唐武德¶
初割屬魏州後唐改為廣晉縣乾祜為大名　愜山在¶
縣西九里古堰也今名愜山漢成帝時河決金堤使者¶
王延世於此運土以塞河頗愜當時人心故謂之愜山¶
<pb:KR2k0004_WYG_054-5b>¶
　大河故瀆在縣東三里俗名王莽河注水經云故瀆¶
¶
　　又東北經元城西北至沙丘昔禹治洪水播為九河自¶
此始也　屯氏河俗名毛河注水經云大河故瀆北出¶
為屯氏河漢書溝洫志曰自塞宣房河復北決於舘陶¶
分為屯氏河廣深與大河等　西渠開元二十八年九¶
月刺史盧暉移通濟渠自石灰窠引流注於城西夾水¶
制樓百餘間以貯江淮之貨故有西渠之名　州城前¶
燕慕容暐所置也周宣於此置州理焉¶
¶
<pb:KR2k0004_WYG_054-6a>¶
　　元城縣舊三十鄊今六鄊本漢舊縣屬魏郡應邵曰魏¶
武侯公子元食邑於此國因氏焉又魏書吳質為元城¶
令文帝枉節騎即謂此邑髙齊省元城縣入貴鄊聖厯¶
二年重置開元十年移於州東北三百步後唐改為興¶
唐縣晉復為元城　沙麓在縣東十二里亦名女姓丘¶
春秋經云沙麓崩注云晉地也漢書曰王翁孺既徙魏¶
郡元城委粟里元城建公曰昔春秋沙麓崩晉史卜之曰¶
後六百四十五年當有聖母興其齊田氏乎今翁儒徙¶
<pb:KR2k0004_WYG_054-6b>¶
居正直其地日月當之元城郭東有五鹿之墟即沙麓¶
地也後八十年有貴女興天下云其後平帝幼小元后¶
果臨朝稱制也　五鹿墟在縣東左傳謂晉公子重耳¶
乞食於五鹿野人與之塊即其處也　馬陵在縣東南¶
十里魏攻韓韓急告於齊齊使田無忌將而孫臏為師¶
使齊軍入魏地為十萬竈明日為五萬竈又明日為二¶
萬竈龎涓大喜曰我固知齊卒怯入吾地三日士卒亡¶
者過半乃倍行逐之孫臏度其暮至馬陵乃斫大樹白¶
<pb:KR2k0004_WYG_054-7a>¶
書曰龎涓死於此下於是令善射者萬弩夾道而伏期¶
見火舉而俱發龎涓夜見砍木下白書乃鑚火燭之齊¶
軍萬弩俱發魏軍大亂涓自刎　王翁孺墓在縣東二¶
百步漢書王翁孺既免居委粟里即元后之祖也　束¶
晳墓在縣南二十五里¶
¶
　　南樂縣南十五里舊三十鄊今七鄊本漢舊縣屬東郡¶
後魏孝文於舊漢昌樂城置昌樂郡及昌樂縣周武帝¶
改屬魏郡隋罷郡改屬魏州今改名南樂　王莽河西¶
<pb:KR2k0004_WYG_054-7b>¶
去縣十六里　平邑竹書記年云晉烈公四年趙城平¶
邑按縣圖云在縣城東界¶
¶
　　魏縣西四十里舊十六鄊今四鄊本漢舊縣屬魏郡後¶
魏孝文帝分魏縣置昌樂縣髙齊省魏縣入昌樂縣隋¶
開皇六年又分昌樂縣置魏縣依舊屬魏州　漳河舊¶
漳河在今縣西北十里即史起所決以灌鄴旁者新漳¶
河在今縣西北二十一里　白溝水北接舘陶界隋煬¶
帝導為永濟渠亦名御河南自相州洹水縣界流入又¶
<pb:KR2k0004_WYG_054-8a>¶
北阿難河出焉蓋魏將阿難所導以利瀆故此瀆有阿¶
難之稱矣又唐史開元二十年魏州刺史盧暐開通濟¶
渠自石灰窠引流至州西都注橋夾州置樓百餘間以¶
貯江淮之貨是此渠　蓋寛饒臺在縣東南八里　狄¶
仁傑祠在縣東南四里為魏州刺史百姓為立祠¶
舘陶縣北五十里舊十五鄊今五鄊本春秋時晉冦氏¶
邑也陶丘在縣西北七里爾雅曰再成為陶丘趙時置¶
舘於其側因為縣名漢時屬魏郡文帝改屬陽平郡趙¶
<pb:KR2k0004_WYG_054-8b>¶
移陽平郡理此周大象二年置毛州以近河為稱隋大¶
業二年廢毛州以舘陶縣屬魏州　金堤漢武時決舘¶
陶及東郡金堤謂此地也　大河故瀆俗名王莽河東¶
去縣四里　屯氏河俗名毛河在縣西二里　白溝水¶
煬帝號為永濟渠亦名御河西去縣十里¶
¶
　　冦氏縣東北六十里舊十五鄊今四鄊本漢舘陶縣地¶
隋開皇六年分舘陶東界置冦氏縣因古冦氏邑為名¶
屬毛州煬帝大業二年廢毛州冦氏縣屬魏州　黄河¶
<pb:KR2k0004_WYG_054-9a>¶
郡國志云俗名黄壘　王莽河北去縣十八里　冉仲¶
弓墓在縣北二十五里¶
¶
　　莘縣東七十五里舊二十一鄊今五鄊本衛地漢為陽¶
平縣屬東郡周武帝建德七年於此置武陽郡在武水¶
之陽因以為名隋開皇八年改陽平縣為清邑縣十六¶
年於縣置莘州十八年改樂平縣為莘亭大業二年廢¶
莘州縣屬魏州其年改清邑為莘縣因縣北古莘亭為¶
名唐武德初又置莘州貞觀元年州廢来屬伋夀爭相¶
<pb:KR2k0004_WYG_054-9b>¶
死即此地　氷井注水經云武陽大城西門有氷井門¶
門内有古氷井猶在　莘亭在縣北即左傳云使盜待¶
諸莘是也　武陽臺水經注云武陽城有一石臺在天¶
城門外號曰武陽臺　武陽故城在今縣之南即後周置¶
郡於此　二子祠顧野王輿地志云陽平之莘有衛宣¶
二子爭死處今有祠存　頓城郡國志云頓城在武陽¶
東南十里臧洪為東郡守理此城¶
¶
　　朝城縣東南八十里舊十八鄊今四鄊本漢東武陽郡¶
<pb:KR2k0004_WYG_054-10a>¶
在武水之陽故曰武陽其後為縣屬魏郡隋開皇十六¶
年𨽻莘州大業二年廢莘州為魏州唐貞觀十七年縣¶
廢永昌元年又置改名武聖開皇十年改為朝城　武河¶
在縣東十步　黄河在縣東二十九里　武陽臺在縣西¶
南一步　扁鵲墓在縣羅城西北隅¶
¶
　　夏津縣東北二百五十里舊十三鄊今三鄊本漢靈縣¶
地漢初為鄃縣按漢書髙后封吕佗為俞侯田蚡奉邑¶
亦在鄃即此地地理志鄃縣屬清河郡故城在今德州¶
<pb:KR2k0004_WYG_054-10b>¶
西南五十里是漢鄃縣所理後魏省隋開皇十六年復¶
于此立鄃縣唐天寳元年改為夏津縣今屬魏州　潤¶
河枯瀆在縣東三十六里　屯氏河在縣北¶
¶
　　臨清縣西南一百五十里舊五鄊今六鄊本漢清淵縣¶
地後魏孝文帝太和二十一年於此置臨清縣屬魏州¶
髙齊省隋開皇六年復臨清縣屬毛州十八年州廢縣¶
屬貝州唐大厯七年於縣西南張橋店置永濟縣同時¶
以滄州景城縣𨽻瀛州貞元以後復自瀛州𨽻貝州¶
<pb:KR2k0004_WYG_054-11a>¶
貝丘在今縣東南十五里有漢貝丘縣故城存城中有¶
貝丘髙五丈周廻五十步兼有後漢貝丘長博陵劉伯¶
言北海苑蓋興二碑並文磨滅後魏初移縣於故城東¶
北十里今縣東又有貝丘城即後魏所治　屯氏河在¶
縣西十五里¶
¶
　　永濟縣北九十里元四鄊本漢貝丘縣地隋以後為臨¶
清縣地唐大厯七年田承嗣請于張橋店置此縣以邑¶
西臨永濟渠故以為名今屬魏州　永濟渠在縣西南¶
<pb:KR2k0004_WYG_054-11b>¶
自汲郡引清淇二水東流入白溝穿此縣入臨清按漢¶
武時河決舘陶分為屯氏河東北經魏郡清河信郡渤¶
海入海此渠蓋屯氏故瀆隋氏修立因永濟¶
¶
　　宗城縣西北一百七十里舊十五鄊今五鄊本漢章帝¶
分鉅鹿地立廣宗縣屬鉅鹿郡後魏於縣里置廣宗縣¶
屬清河郡隋開皇三年罷郡仁夀元年改廣宗為宗城¶
縣唐武德四年於此置宗州領宗城縣九年廢宗州以¶
縣屬貝州今屬魏州　枯樟河在縣東二十七里　袁¶
<pb:KR2k0004_WYG_054-12a>¶
公橋在今縣東即後漢袁紹破公孫瓉於此橋故謂袁¶
公橋焉　張甲河在縣南二十七里¶
¶
　　經城縣西北二百三十里舊二十鄊今四鄊本後漢之¶
經縣地分前漢堂陽縣於今縣西北二十里置經縣后¶
魏初省併南宫縣太和十年又於今理置經縣續於縣¶
理置廣宗郡髙齊天保七年省郡及縣仍移武强縣於¶
此後周武建德七年復於此置廣宗郡隋開皇三年罷¶
郡六年移武强縣於武强城南置復於此置經城縣屬¶
<pb:KR2k0004_WYG_054-12b>¶
貝州今屬魏州　張甲枯河在縣東十里¶
¶
　　清平縣東北一百八十里舊十鄊今四鄊本漢清陽縣¶
地屬清河郡隋開皇六年自今貝州清河縣界移貝丘¶
縣於今理屬貝州十六年改貝丘為清平縣屬博州大¶
業二年省博州屬貝州隋亂廢唐武德四年重置屬博¶
州今屬魏州　王莽河在縣南十八里¶
¶
　　内黄縣西南一百四十里舊十八鄊今四鄊本漢舊縣¶
屬魏郡以河北為内河南為外以陳留為外黄此為内¶
<pb:KR2k0004_WYG_054-13a>¶
黄後魏省隋開皇六年於故城東南十九里重置内黄¶
屬相州唐武德二年於黎陽縣置黎州縣屬焉貞觀十¶
七年廢州縣還相州今屬魏州　黄澤在縣西北五里¶
　博望岡在縣東南十三里接汲縣界　湯水水經曰湯¶
水又東北至内黄縣入於黄澤　倪渠前漢倪寛遷内¶
黄令吏民大信服開六輔渠以大灌溉民極獲利因曰¶
倪公渠　牽城在今縣西南十二里左傳云㑹齊侯於¶
牽即此　繁陽故城史記云趙將亷頗伐魏取繁陽是¶
<pb:KR2k0004_WYG_054-13b>¶
此地漢為縣故城在今縣東二十六里城因在繁水之¶
陽以為名　辟陽城漢審食其封此故城在今縣東北¶
五里　故殷城在縣東南十三里殷王河亶甲居相因¶
築此城　永濟渠北去縣二百步¶
¶
　　成安縣西一百里舊三鄊今三鄊本漢斥丘縣地屬魏¶
郡春秋時乾侯邑也土地斥莽故曰斥丘後其地屬鄴¶
縣髙齊文宣帝分鄴縣置成安縣屬清郡後周平齊屬¶
魏郡隋開皇三年改屬相州今屬魏州　濁漳水西自¶
<pb:KR2k0004_WYG_054-14a>¶
滏陽縣界流入　斥丘故城在縣東南三十里本春秋¶
時乾侯邑漢以為斥丘左傳曰公子如晉次於乾侯¶
蚩尤冡在邑界¶
¶
　　洹水縣西南九十三里舊十鄊今三鄊本漢内黄縣地¶
晉於此置長樂縣屬魏郡後魏省孝文帝復為長樂縣¶
髙齊省入臨漳縣周武帝分臨漳置洹水縣因水為名¶
屬魏郡開皇三年割屬相州今屬洹水西自堯城縣界¶
流入　鸕鷀陂在西南五里周迴八十里蒲魚之利州¶
<pb:KR2k0004_WYG_054-14b>¶
境所資　白溝今名永濟渠水經白溝與洹水同¶
¶
　　博州¶
¶
　　博州平郡今理聊城縣禹貢兖州之域春秋時齊之西¶
界聊攝地也平原郡聊城縣東北有故攝城即故聊攝¶
城也左氏傳引晏子云聊攝以東其為人多矣戰國時¶
亦為魏齊趙國交境之地也秦兼天下置三十六郡今¶
州即秦之東郡也在漢為東郡之聊城縣也晉以聊城¶
屬平原郡宋分其地置魏郡後魏明元帝於此置平原¶
<pb:KR2k0004_WYG_054-15a>¶
鎮孝文帝罷鎮置平原郡葛榮之據冀州也又於今理¶
置冀州尋廢孝武帝復置平原郡隋開皇三年罷郡十¶
六年於今理置博州大業三年省隋亂宇文化及弑逆¶
自江都舉兵至此竇建德攻陷其城殺化及復自據之¶
唐武德四年討平竇建德置博州領聊城武水堂邑茌¶
平仍置莘亭靈清博平髙唐凡九縣五年省莘亭靈清¶
二縣貞觀元年省茌平縣天寶元年改為博平郡乾元¶
年復為博州¶
¶
<pb:KR2k0004_WYG_054-15b>¶
　　元領縣六　今四¶
¶
　　聊城　堂邑　髙唐　博平¶
¶
　　一縣割出¶
¶
　　清平入魏府¶
¶
　　一縣廢¶
¶
　　武水併入聊城縣¶
¶
　　州境¶
¶
　　東西一百八十九里　南北二百里¶
¶
<pb:KR2k0004_WYG_054-16a>¶
　　四至八到¶
¶
　　西南至東京五百一十里　西南至西京九百三十¶
里　西南至長安一千九百九十里　東渡河至濟¶
州二百九十里　南至舊濟州七十里　正西㣲南¶
至魏州一百八十里　北至貝州一百三十里　東¶
南至舊濟州五十四里　南至魏州冦氏縣八十六¶
里　西北至貝州一百九十里　東北至德州二百¶
六十里¶
¶
<pb:KR2k0004_WYG_054-16b>¶
　　户¶
¶
　　唐開元戶三萬七千四百四皇朝戶主一萬六千二¶
百七客一萬三千三百三十一¶
¶
　　風俗　同魏州¶
¶
　　人物¶
¶
　　賈宗字孟堅東都聊城人　華歆字子魚官至太尉¶
華恒字敬則髙唐人　唐吕才博州清平人善隂¶
¶
　　陽書又明音樂為太子司更大夫　馬周茌平人為¶
<pb:KR2k0004_WYG_054-17a>¶
中書令　梁載言聊城人仕厯鳯閣舎人撰十道志¶
¶
　　土産¶
¶
　　綿　絹　平綢¶
¶
　　聊城縣舊三十鄊今三鄊本春秋時聊攝地魯仲連射¶
箭喻燕將之所漢以為縣屬東郡晉屬平原郡髙齊改¶
𨽻濟州隋開皇三年改屬冀州十六年置博州縣改屬¶
焉　黄河南去縣四十三里　郭水水經云郭水出聊¶
城東北水泛則津注水耗則輟流　㣲子城紂之庶兄¶
<pb:KR2k0004_WYG_054-17b>¶
封邑于此故有城存　重丘在縣東南即左傳曰諸侯同¶
盟于重丘杜預注云重丘齊地蓋謂此也　茌平故城漢¶
為縣廢城在今縣東五十三里在茌山之平地因山著¶
名石勒之賤也賣在茌平人師歡家為奴　博固城隋¶
圖經曰或謂之布鼓城即石勒時築在大河之曲　四¶
口故關在水東八十里一名四瀆酈元注水經云河水¶
又東北流為四瀆津蓋其處隋初於此置四口關　郭¶
城隋圖經云郭城即亡國郭氏之墟　聶政冡烈士刺¶
<pb:KR2k0004_WYG_054-18a>¶
韓相者　華歆冡仕魏為司空郡人也　廢武水縣在¶
州西南六十里舊八鄊後一鄊本漢陽平縣地屬東郡¶
隋開皇八年改陽平縣為清邑縣十六年分清邑縣置¶
武水縣取邑界水為名屬莘州即今博州武水縣理是¶
也在武水之南隋大業二年廢莘州改為魏州唐貞觀¶
元年改𨽻博州周廣順二年河決衝沒顯德二年割屬¶
聊城縣　黄河在武水縣南二十里　石柱後魏孝文¶
帝所立為鄴東之表水經云武水東流從石柱北是也¶
<pb:KR2k0004_WYG_054-18b>¶
堂邑縣東六十里舊十五鄊今三鄊本漢清縣撥於二¶
縣地屬東郡隋開皇十六年於此置堂邑縣屬毛州因¶
縣西北有漢堂邑故城為名大業三年改屬魏州唐武¶
德四年又屬毛州貞觀元年廢毛州改屬博州晉改屬¶
為河清縣復舊　廢毛故城漢為縣廢城在縣西南¶
王莽河北去縣十里　樂平故城本漢清縣也在縣東¶
南三十里後趙録曰東海王使征東將軍茍晞撃汲桑¶
石勒與晞相持戰於平原陽平間為晞所敗桑奔馬牧¶
<pb:KR2k0004_WYG_054-19a>¶
勒奔樂平　堂邑故城在縣西北二十七里髙帝五年¶
陳嬰為堂侯嬰孫午繼封尚舘陶公主¶
¶
　　髙唐縣東一百十里舊十五鄊今二鄊本齊邑春秋夙¶
沙衛奔髙唐以叛史記齊威王曰吾臣有盼子者使守¶
髙唐趙人不敢東冀于河至漢以為縣屬平原郡後魏¶
屬濟州髙齊又屬平原隋開皇十六年改𨽻博州唐長¶
夀二年改為重丘縣唐同光初復舊晉改為齊城縣漢¶
初復舊　黄河在縣東四十五里　大河故瀆在縣一¶
<pb:KR2k0004_WYG_054-19b>¶
十七里　鳴犢河今名鳴犢溝漢書地理志曰河水自¶
靈縣别出為鳴犢河溝洫志元帝永光五年河決清河¶
靈鳴犢口而屯氏河絶也　故靈城漢為縣在今縣西¶
二十里髙齊天保七年省按今博平縣曽為河所壊權¶
寄理此城　大河故瀆在其南　爵堤十三州志髙唐¶
縣有爵堤以捍河水¶
¶
　　博平縣東北七十五里舊九鄊今二鄊本齊之博陵邑¶
也史記曰齊威王伐晉至博陵徐廣注云東郡之博平¶
<pb:KR2k0004_WYG_054-20a>¶
也漢以為縣屬東郡晉屬平原國隋開皇三年改𨽻毛¶
州十六年改屬博州　王莾河在縣北十八里¶
¶
¶
¶
¶
¶
¶
<pb:KR2k0004_WYG_054-20b>¶
¶
¶
¶
¶
¶
¶
¶
¶
　　太平寰宇記卷五十四¶
¶
