# -*- mode: mandoku-view -*-
#+TITLE: 太平寰宇記
#+DATE: 2019-03-29 20:51:36.870760
#+PROPERTY: ID KR2k0004
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 152
<pb:KR2k0004_WYG_152-1a>¶
　　欽定四庫全書¶
¶
　　太平寰宇記卷一百五十二¶
¶
　　宋　樂史　撰¶
¶
　　隴右道三¶
¶
　　涼州¶
¶
　　涼州武威郡今理姑臧縣古雍州之域即西戎之地¶
禹貢謂析支渠搜西戎即叙析支在大宛之北即今¶
郡也六國至秦為月支居焉秦并天下西北雄有隴¶
<pb:KR2k0004_WYG_152-1b>¶
西北地二郡漢初為匈奴右地以屬涼州部至武¶
帝開西邊(註)始置天水武都武威張掖酒泉安定¶
燉煌七郡○多以闗中報寃悖逆無賴之人徙於¶
彼以實之改雍州曰涼州而三輔悉屬司𨽻昭帝¶
更置金城郡按釋名云西方寒涼或謂河上田亦薄¶
故曰涼亦曰武帝以其地為昆耶王五屬國至宣帝¶
以張掖酒泉燉煌武威金城謂之西河以斷匈奴右¶
臂故地理志云燉煌廣至縣宜禾都尉理崑崙障按¶
<pb:KR2k0004_WYG_152-2a>¶
崑崙障即古崑崙戎地也又西羌者自賜支以西賔河¶
首左右居今河闗西可千餘里有河曲羌謂之賜支即¶
古析支又漢書梁州之天水曰漢陽梁州部郡國十二¶
縣道侯官九十八刺史理漢陽之隴縣至獻帝以此地¶
數有亂河西五郡去州隔逺自求立州興平元年分涼¶
州西河四郡為雍州所謂建安十八年正月復禹貢九¶
州是也又云建武初大擾而河西郡獨安姑臧稱為富¶
邑以通羌故也晉惠帝末張軌求為涼州刺史於是大¶
<pb:KR2k0004_WYG_152-2b>¶
城此地為一㑹府以據之號前涼後苻秦末吕光破涼¶
州刺史梁熙復為後涼都於此郡北涼沮渠䝉遜亦都¶
於此至茂䖍為後魏所滅後魏立為武威郡隋初為州¶
煬帝初復置為郡唐武徳二年平李軌復置涼州總管¶
府管涼甘𤓰肅四州涼州領姑藏昌松畨和三縣三年¶
又置神烏縣七年又改為都督府督涼肅甘沙𤓰伊芳¶
文八州貞觀年間廢神烏縣總章元年復置咸亨元年¶
升為大都督府督涼甘肅伊𤓰沙雄七州上元二年為¶
<pb:KR2k0004_WYG_152-3a>¶
中都督府景雲二年賀枚嗣除涼州都督𠑽西河節度¶
使自此上郡有節度之號天寶元年改為武威郡督涼¶
甘肅三州乾元元年復為涼州按劉昺燉煌實錄云晉¶
安帝隆安元年五月涼州牧李暠微服出城逢一虎在¶
道邊因化為人遙呼暠為西涼君暠因彎弧待之又遙¶
呼暠曰汝無疑也暠知其異乃投弓於地虎又仍前謂¶
暠曰燉煌空虚不是福地君之子孫王於西涼不如遷¶
徙酒泉言訖乃去未幾暠乃移都酒泉建國號西涼王¶
<pb:KR2k0004_WYG_152-3b>¶
七級城即郡城也内有沮渠䝉遜所造七級木浮圖故¶
城因是而名之¶
¶
　　元領縣六¶
¶
　　姑臧　神烏　昌松　番和　武威　嘉麟¶
¶
　　州境¶
¶
　　東西四百里　南北八百三十里¶
¶
　　四至八到¶
¶
　　東南至東京三千二百九十里　東南至西京二千¶
<pb:KR2k0004_WYG_152-4a>¶
八百七十里　東南至長安取秦州闗路¶
一千八百里　東南至㑹州烏蘭闗四百¶
里從闗東南至州一百三十里　西至甘州¶
五百里　南至鄯州浩亹河二百六十里¶
北至突厥界即安蓋泉五百八十里¶
¶
　　東南至蘭州五百四十里　正南㣲西至¶
鄯州五百八十里　西南至甘州張掖縣¶
陳北烽三百七十里　西北至甘州六十¶
<pb:KR2k0004_WYG_152-4b>¶
里　東北至㑹州烏蘭縣界白鹿峰三¶
百五十里¶
¶
　　户¶
¶
　　唐天寶户三萬二千四百六十二¶
¶
　　風俗¶
¶
　　州之分野上應白虎之宿金氣堅剛人事¶
慷慨¶
¶
　　姓氏¶
¶
<pb:KR2k0004_WYG_152-5a>¶
　　平西郡二姓¶
¶
　　申屠　曹¶
¶
　　武陵郡六姓¶
¶
　　賈　陰　索　安　曹　石¶
¶
　　人物¶
¶
　　賈詡字文和姑臧人詡有良平之奇謀魏為大中大¶
夫¶
¶
　　土產¶
¶
<pb:KR2k0004_WYG_152-5b>¶
　　野馬皮　龍鬚席　毯　芎藭¶
¶
　　姑臧縣元十鄉本漢舊縣也地理志云屬武郡南威山¶
谷水所出北至武威入海行七十里王隱晉書云此城¶
匈奴所築舊名盖臧城後人語訛為姑臧城　第五山¶
夏函霜雪有清泉茂林懸崖修竹自古多為𨼆士所居¶
尤多窟室　姑臧南山一名雪山無冬夏多積雪故曰¶
雪山　青巖山下有湫甚廣人觸之立有風雹暴至如¶
岱州之五臺龍池之驗耳　白亭海白亭水色潔白因¶
<pb:KR2k0004_WYG_152-6a>¶
以為名又東有達狄迴海　五澗谷水自番和縣界北¶
流入白海　野瀦澤在今縣北即書謂至於瀦野　靈¶
泉池在縣南城中十六國春秋云張元靚五年有大鳥¶
青白色舒翼二丈餘集於靈泉池後涼吕光太安三年¶
宴羣僚於靈泉池酒酣語及政理時刑法峻重㕘軍段¶
業進曰嚴刑重憲非明王之義也光曰商鞅之法至峻¶
而兼諸侯呉起之術無親而荆蠻以霸何也業曰秦用¶
苛法禄祚不永呉起任酷政取滅㑹稽大王受天明命¶
<pb:KR2k0004_WYG_152-6b>¶
方君臨四海景行堯舜猶恐有弊柰何欲以申商之末¶
法臨道義之神州豈此州士女所望於大王哉光改容¶
謝之　七星澗在縣東七里　卧龍城即城異名也其¶
城檀道濟築土以成之有若盤龍形四方有頭尾兩翅¶
一名鸞鳥城一名翅城　龍夷城在縣西即漢戊巳校¶
尉所理之地言在内以統御四方王莽以其城為西海¶
郡即此城也一名宴然城　休屠城(註)休音許虬反屠¶
音除○即漢休屠王所理之地漢亦為縣　鸇陰城在¶
<pb:KR2k0004_WYG_152-7a>¶
縣東鸇水名俗名正陰城是漢鶉陰城今廢城存　祖¶
厲城一名馬城漢立祖厲縣焉(註)祖音置厲音賴¶
神烏縣十七鄉本漢鸞鳥縣地属武威郡後魏平涼中改¶
神烏縣周證聖元年改為武威縣取廢武威之額以名¶
之唐神龍元年復舊為神烏縣仍於漢鸞鳥古城置¶
昌松縣東南二百三十里元六鄉本漢蒼松縣屬武威¶
郡十六國春秋云後梁吕光麟嘉四年以郭麘言讖改¶
為昌松縣兼於此立東張掖郡至後周廢郡仍舊𨽻涼¶
<pb:KR2k0004_WYG_152-7b>¶
州　金山在縣南麗水出焉　白嶺山在縣西南山頂¶
冬夏積雪望之皓然乃謂之白嶺山寒氣異於餘處深¶
冬人絶行路鳥飛不下　鳥逆水一名逆水今名麗水¶
源出縣南金山漢書地理志云金城郡允吾縣鳥亭逆¶
水出㕘街谷東流至枝陽入𣵀是此水也　鸞鳥城前¶
涼張軌時有五色鳥集於此遂築城以美之後魏武帝¶
改為神烏城　金吕城晉將馬隆所築依於金山築之¶
城因山以立名其山有鳥形似雀見人即以嘴啄石自圖¶
<pb:KR2k0004_WYG_152-8a>¶
其形以示人　魏安城在郡東漢撲&KR3025;縣後為魏安隋¶
省　允街故城漢縣今廢城在今縣東南城臨麗水一¶
名麗水城(註)允音沿○按其城地勢極嶮即沮渠䝉遜¶
増築以為防戍之所迄今尚堅完如新¶
¶
　　番和縣西一百八十里五鄉漢舊縣屬張掖郡(註)番音¶
盤○後魏立張掖郡於此尋廢唐咸亨元年於縣置雄¶
州調露元年廢雄州天寶三年三月以界内天寶山出¶
醴泉并石花民取以為麫貧者賴之遂改為天寶縣至¶
<pb:KR2k0004_WYG_152-8b>¶
長慶中仍舊改為番和縣　南山一名天山一名雪山¶
山闊千餘里其高稱是連亘數郡美水豐草尤宜畜牧¶
故葱嶺以東無高於此山亦出赤鹿足短而形大如牛¶
肉千斤　土彌千川即今為匈奴放牧之地鮮卑語髓¶
為吐彌千言此川土肥美如髓故以名之　青澗水周¶
地圖記云青澗源城與五澗水合流是也¶
¶
　　武威縣漢縣地理志屬武威郡在番和縣西北三百里¶
後魏以來廢之唐世時或立之廢置不定¶
¶
<pb:KR2k0004_WYG_152-9a>¶
　　嘉麟縣西北七十里今五鄉唐神龍二年於漢鸞鳥古¶
城置景龍二年廢先天二年復置¶
¶
　　甘州廢¶
¶
　　甘州張掖郡今理張掖縣禹貢雍州之域書謂導弱水¶
至於合黎餘波入於流沙是此也六國至秦為月氐居¶
焉漢初為匈奴右地西域傳月氐本居祁連燉煌間按¶
霍去病傳云濟居延臻小月氐攻祁連路即從此也故¶
武帝開之因置張掖郡至後魏晉𨽻河州至沮渠䝉遜¶
<pb:KR2k0004_WYG_152-9b>¶
始都於此號為北涼也後魏太武平涼以為張掖軍至¶
太和十一年改軍為郡大統十二年分涼州為西張掖¶
之地為西涼州至廢帝二年更名甘州因東甘峻山以¶
為名也後周又為張掖郡隋因之唐武徳二年平李軌¶
置甘州天寶元年改為張掖郡乾元元年復為甘州¶
¶
　　元領縣二¶
¶
　　張掖　刪丹¶
¶
　　州境¶
¶
<pb:KR2k0004_WYG_152-10a>¶
　　東南四百一十六里　西北三千六百里四至八到¶
¶
　　東南至東京三千七百八十里　東南至西¶
京三千七百六十里　東南至長安二千¶
五百里　東至涼州五百里　東至大雪山¶
以南吐谷渾分界三百三十里　西至肅州¶
四百二十里　北至張掖河屈曲過同城鎮¶
至峽口烽總三千七十八里　東南至涼州¶
<pb:KR2k0004_WYG_152-10b>¶
六百里　西南至肅州福禄縣界赤栁澗三¶
百三十里　西北至肅州福禄縣界咸池烽¶
張掖三百五里　東北至涼州番和縣石峽峰¶
三百七十里¶
¶
　　户¶
¶
　　唐天寶户六千二百八十四¶
¶
　　風俗¶
¶
　　與凉州同¶
¶
<pb:KR2k0004_WYG_152-11a>¶
　　姓氏(闕)¶
¶
　　人物¶
¶
　　金日磾字翁叔匈奴休屠王太子¶
¶
　　魏龎涓字子異酒泉人為西海太守¶
¶
　　唐趙彥昭甘州張掖人也相中宗¶
¶
　　土產¶
¶
　　香子　駞褐　布　野馬皮¶
¶
　　張掖縣十四鄉本漢觻得縣屬張掖郡西河舊事云此¶
<pb:KR2k0004_WYG_152-11b>¶
地本匈奴觻得王所居因以名縣隋置為張掖縣　祁¶
連山在縣西南二百里東西二百里南北一百里餘漢¶
書霍去病攻祁連山得敵人首三萬餘級西河舊事曰¶
祁連山在張掖酒泉二郡界之上有松栢五株水草茂¶
美山中冬温夏涼宜放牛羊𠑽肥乳酪濃好夏㵼酪不¶
用器物刈草著其上不解散作酥特好一斛酪得酥斗¶
餘又有仙樹人行山中飢渴者食之則飽不得持去平¶
居時亦不可見　臨松山一名青松山一名馬蹄山又¶
<pb:KR2k0004_WYG_152-12a>¶
云丹嶺山在縣南一百二十八里十六國春秋晉元嘉¶
元年張掖臨松山有石如張掖字後掖字漸滅而張字¶
分明又有文曰初祚天下四方安萬年後魏太和中置¶
臨松郡故城在此山下吐蕃賛普即其郡丞異稱也故¶
望山有神毎祀之時但聞聲音不覩其形　甘峻山一¶
名紺峻注水經云張水歴甘峻山南與張掖河合即¶
鮮水也　合黎水一名羌谷鮮水一名覆袁水今名副¶
授河亦名張掖河南自吐谷渾界流入禹貢弱水至於¶
<pb:KR2k0004_WYG_152-12b>¶
合黎孔安國注云合黎水名在流沙千里而遙即此也¶
　居延海在縣東北一千六百里即古之流沙澤也¶
鹽池周百步許多少隨人力以自増減　黒水出縣界¶
鷄山亦名懸圃昔娀氏女簡狄浴於元邱之水即黒水¶
也　大樹谷水魏氏春秋明帝青龍三年張掖郡刪丹¶
縣金山有元川溢湧寶石焉有石馬魏為晉代之符也¶
　弱水東自刪丹縣界流入在州北二十三里　𡊮氏¶
故城漢縣廢城在今縣西北或謂昭武城　張掖郡城¶
<pb:KR2k0004_WYG_152-13a>¶
亦在今縣西北四十里漢為郡之所　遮虜障漢將路¶
博徳之所築李陵敗與士衆期至遮虜即此也　居延¶
城漢為縣廢城在今縣東北即本匈奴中地名也亦曰¶
居延塞　騂馬戍傳云昔有騂馬二疋為匈奴掠去數¶
載自歸以其地為邊防因此以立戍名也　千秋城萬¶
嵗地皆光武將竇融所築以扼邊夷¶
¶
　　刪丹縣東北二十里元二鄉本漢舊縣也屬張掖郡後¶
漢興平二年分置西郡以刪丹縣屬焉晉分刪丹置蘭¶
<pb:KR2k0004_WYG_152-13b>¶
池萬嵗仙堤三縣隋煬帝併三縣之縣復改立刪丹縣¶
焉　焉支山一名刪丹山東西百餘里南北二十里西¶
河舊事云焉支山東西百餘里南北二十里亦有松栢¶
五木其水草茂美宜蓄牧與祁連山同匈奴失祁連山¶
焉支山二山歌曰亡我祁連山使我六畜不繁息失我¶
焉支山使我婦女無顔色　曰勒城漢為曰勒縣故城在¶
今縣東南¶
¶
　　肅州¶
¶
<pb:KR2k0004_WYG_152-14a>¶
　　肅州酒泉郡今理酒泉縣禹貢雍州之域與甘州同昔¶
月氐之地為匈奴所滅匈奴令休屠昆雅王守之漢武¶
帝時昆雅以衆來降以其地為武威酒泉郡酒泉者蓋¶
城下金泉味如醴故以名之按郡即羌人通譯之路入¶
月氐大夏皆由此也漢以公主妻烏孫王以分匈奴西¶
方之擾後漢至晉亦因之不改前涼張軌西涼李暠北¶
涼沮渠䝉遜並都後魏太武平沮渠茂䖍乃以酒泉為¶
軍𨽻燉煌後改鎮為𤓰州復立郡於此大統十年以酒¶
<pb:KR2k0004_WYG_152-14b>¶
泉郡屬甘州隋仁壽二年分甘州福禄縣置肅州以𨽻¶
涼州總管府煬帝初州廢以其地入張掖郡唐武徳二¶
年分張掖郡復置肅州都督府八年督𤓰肅沙三州貞¶
觀元年罷都督府廢玉門縣天寶元年改為酒泉郡乾¶
元元年復為肅州河西舊事云福禄城因謝艾所築城¶
下有金泉味如酒故曰酒泉¶
¶
　　元領縣三¶
¶
　　酒泉　福禄　玉門¶
¶
<pb:KR2k0004_WYG_152-15a>¶
　　州境¶
¶
　　東西五百六十四里　南北五百四十里¶
¶
　　四至八到¶
¶
　　東南至東京四千一百八十里　東南至西¶
京三千七百六十里　東南至長安二千九¶
百里　東南至甘州四百二十里　南至吐¶
蕃界二百里　南至雪嶺二百五十里¶
¶
　　西至𤓰州五百二十六里　北至迴紇界伏¶
<pb:KR2k0004_WYG_152-15b>¶
谷泉三百里　又至蘆葭泉五百里　東¶
南至甘州界赤栁澗二百里　西南至𤓰¶
州界安樂烽三百四十里　西南至𤓰州¶
三百四十里　東北至甘州張掖縣鹹池烽¶
二百三十二里¶
¶
　　户¶
¶
　　唐天寶户二千二百三十¶
¶
　　風俗¶
¶
<pb:KR2k0004_WYG_152-16a>¶
　　與涼州同¶
¶
　　姓氏(闕)¶
¶
　　人物¶
¶
　　馬訪酒泉人為右將軍　祁嘉字孔賔酒泉人夜忽¶
聞窻中有聲呼云祁孔賔隠去來¶
¶
　　土產¶
¶
　　野馬皮　肉蓯蓉　栢脈根¶
¶
　　酒泉縣六鄉本漢之福禄縣地地理志屬酒泉隋仁壽¶
<pb:KR2k0004_WYG_152-16b>¶
二年又置酒泉縣以𨽻郡郭焉　崑崙山在縣西南八¶
十里十六國春秋云後魏昭成帝建國十七年前涼張¶
駿酒泉太守馬岌上言酒泉南山即崑崙之體也昔周¶
穆王見西王母樂而忘歸即謂此山有石室玉堂珠璣¶
鏤飾煥若神宫刪丹西河名曰弱水禹貢崑崙在臨羌¶
之西即此明矣宜立西王母祠以裨朝廷無疆之福駿¶
從之　九隴山在縣南百里周地圖記云昔有神人坐¶
張掖西方山上西射酒泉郡西金山之白神射得九籌¶
<pb:KR2k0004_WYG_152-17a>¶
畫此山上遂成九隴因以為名　石漆延壽城中有山¶
出泉注地其水肥如牛汁燃之如油極明但不可食此¶
方人謂石漆得水愈熾也　鴻鷺山穆天子傳云天子¶
循黒水至於璧玉之山謂此也今為鴻鷺所栖得名¶
獨登山巖石之間出石鹽其味尤美於海鹽也　呼𧖟¶
水一名濳水亦名羌谷水俗又謂之福禄河西南自吐¶
谷渾界流入漢書地理志云呼𧖟水出南羌中東北至¶
㑹水入羌谷是也　㑹水一名白亭海在縣東北三十¶
<pb:KR2k0004_WYG_152-17b>¶
里十三州志云衆羌之水所㑹故曰㑹水北有白亭俗¶
因謂之白亭水也　故長城漢書謂之遮虜障在縣北¶
　金城塞漢平帝時金城塞外羌獻魚鹽之地遂得西¶
王母石室以為西海郡路從此塞通也後為吐谷渾之¶
國隋破吐谷渾又於其地置西海郡按漢帝常置郡在¶
今州直北一千二百里是也　劉師祠在縣南姓劉字¶
薩訶沮渠時西求仙迴至此死骨化為珠血為丹門人因¶
立廟於此今人至心者謁之徃徃獲珠丹焉¶
¶
<pb:KR2k0004_WYG_152-18a>¶
　　福禄縣東一百里三鄉漢福禄縣屬酒泉郡今縣即漢¶
樂涫縣地屬酒泉郡唐武徳二年於樂涫古城置福禄¶
縣復漢舊名　崆峒山在縣東南六十里史記五帝本¶
紀云黃帝披山通道未常寧居至於海登丸山及岱宗¶
西至於崆峒山是也九州要記云涼州古武威郡有天¶
山黃帝受金液神丹於此山近崆峒頂有魏太祖埓焉¶
玉門縣西二百里一鄉本漢舊縣也屬酒泉郡十三州¶
志云玉門縣置長三百里石門周匝山間裁經二十里¶
<pb:KR2k0004_WYG_152-18b>¶
衆泉流入延興漢罷玉門闗屯徙其人於此故曰玉門¶
縣貞觀中廢金山九州要記云山有赤彈木堪為漆¶
用　玉石障按十三州志云延壽縣在郡西金山在其¶
東至玉石障是亦漢遮虜障也¶
¶
¶
¶
¶
　　太平寰宇記卷一百五十二¶
¶
