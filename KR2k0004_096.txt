# -*- mode: mandoku-view -*-
#+TITLE: 太平寰宇記
#+DATE: 2019-03-29 20:51:36.520146
#+PROPERTY: ID KR2k0004
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 96
<pb:KR2k0004_WYG_096-1a>¶
　　欽定四庫全書¶
¶
　　太平寰宇記卷九十六¶
¶
　　宋　樂史　撰¶
¶
　　江南東道八¶
¶
　　越州¶
¶
　　越州會稽郡今理會稽山陰兩縣禹貢揚州之域春秋¶
時越國之地周禮謂吳越星紀之分野故春秋元命苞¶
曰牽牛流為揚州分為越國史記云東越之人文身斷¶
<pb:KR2k0004_WYG_096-1b>¶
髮夏少康封少子無餘以奉禹祀號為越越國之稱始¶
于兹矣後二十餘代勾踐稱王于周至六代王無疆當¶
周顯王之世為楚所滅浙江之地越猶保之終為楚所¶
滅其地盡入楚秦滅楚以地併入吳立會稽郡夏侯曾¶
先吳地志云南面連山萬里北帶滄海千里輿地志曰¶
漢因秦制至順帝時陽羨人周嘉上書請分浙江以西¶
為吳郡東為會稽郡自晉至陳又于此置東揚州至隋¶
初改為吳州大業元年改為越州以地名之尋廢州為¶
<pb:KR2k0004_WYG_096-2a>¶
會稽郡唐武徳四年平季子通置越州總管越嵊姚鄞¶
浙網衢穀麗嚴婺十一州越州領會稽諸暨山陰三縣七¶
年改總管為都督督越婺鄞嵊麗五州越州領會稽諸¶
暨山陰餘姚四縣八年廢鄞州為鄮縣嵊州為剡縣來¶
屬麗州為永康屬婺州省山陰縣督越婺三州貞觀元¶
年更替越婺泉建台括六州天寶元年越州改為會稽¶
郡乾元元年復爲越州皇朝為鎮東軍節度¶
¶
　　元領縣七　今八¶
¶
<pb:KR2k0004_WYG_096-2b>¶
　　山陰　會稽　剡縣　諸暨　餘姚　上虞　蕭山¶
新昌(新置)¶
¶
　　州境¶
¶
　　東西二百三十二里　南北四百四十七里¶
¶
　　四至八到¶
¶
　　東北至東京二千四百五十里　西北至東京二千¶
八百七十里東至明州二百七十里　西至杭州¶
一百三十里　南至台州天台縣闗領一百二十六¶
<pb:KR2k0004_WYG_096-3a>¶
里　北至海與蘇州分界一百三十里東南至台¶
州四百七十五里　西南至婺州三百九十里　東¶
北至浹江梅際三百九十八里¶
¶
　　户¶
¶
　　唐開元戸六萬四千一百皇朝户主客五萬六千¶
四百九十一¶
¶
　　風俗¶
¶
　　漢書云文身斷髮以避蛟龍之害言人常在水中故¶
<pb:KR2k0004_WYG_096-3b>¶
斷其髮文其身以象龍子則龍不見傷害宋畧云會¶
稽山陰編户三萬號為天下繁劇之所¶
¶
　　姓氏¶
¶
　　會稽郡七姓　虞　孔　夏　榮　鍾　兹　謝¶
¶
　　人物¶
¶
　　鄭吉會稽人為西域都䕶謝夷吾山陰人為荆州¶
刺史　鄭𢎞㑹稽人為太尉第五倫為司空班次在¶
下𢎞曲躬自卑因聽雲母屏風分隔其閒　鍾離意¶
<pb:KR2k0004_WYG_096-4a>¶
會稽人為臨淮太守出行春天澍雨白鹿夾轂主簿¶
云三公車畫白鹿必為三公　嚴清有異人曰汝骨得¶
道長生以一卷書與清曰汝得長生　孟嘗會稽上¶
虞人為合浦太守珠還　虞翻會稽人以所著易注¶
示孔融融曰延陵之音樂吾子之易理乃知東南之¶
美者非徒會稽之竹箭也可謂探賾窮通矣孫權行¶
酒翻佯醉徙交州十年　闞澤會稽人年十三夢名¶
在月中　丁固山陰人少夢松生腹上謂人曰松字¶
<pb:KR2k0004_WYG_096-4b>¶
十八公果為司徒　朱育山陰人　夏統字仲御永¶
興人母病詣洛市藥三月三日洛中王公至浮橋仲¶
御曝藥不顧　王羲之山陰人　孔稚圭會稽人也¶
　虞羲集會稽人也　虞荔會稽餘姚人九歳太常¶
陸倕問五經中十事荔對無遺梁時為翰林學士¶
兼中書舍人　唐虞世南越州餘姚人　賀知章會¶
稽人　孔述睿越州人代宗徴入厯史館脩撰乞還¶
鄉太子賓客致仕¶
¶
<pb:KR2k0004_WYG_096-5a>¶
　　土産¶
¶
　　緋紗　磁器　越綾(已上貢)甘橘　甘柘　葛根　交¶
梭白紗¶
¶
　　古稱出纎麗之物東方朔云横山産草莖赤葉青死¶
者復活謂暨縣烏帶山出紫石英¶
¶
　　山陰縣舊有十二鄉今十五鄉本秦舊縣也置在會稽¶
山北龜山西漢以為郡都尉所居宋畧云會稽山陰編¶
戸三萬號為天下繁劇王羲之云每行山陰道上如鏡¶
<pb:KR2k0004_WYG_096-5b>¶
中逰王子敬見潭壑澄澈清流瀉注乃云山川之美應¶
接不暇隋末廢併入㑹稽唐武徳四年又置貞觀元年¶
又廢垂拱二年又分會稽置大厯二年又廢七年刺史¶
陳少逰又奏置之至元和七年并入會稽蕭山兩縣至¶
十年又置之　會稽城按郡國志云越無城北面以事¶
吳終為越滅　種山在縣北三里餘呉越春秋云大夫¶
種所𦵏之處隋開皇十一年越國公楊素築為州城¶
龜山縣東北九十四步越絶書云勾踐逰臺上有龜公¶
<pb:KR2k0004_WYG_096-6a>¶
冡在又神異志云瑯邪東山徙于會稽壓殺百姓吳越¶
春秋又云勾踐築城邑已成恠山自至恠山者瑯琊東¶
武縣山海中一㝛自來故曰恠山山形似龜亦呼為龜¶
山　東武會稽志云龜山之下有東武里即瑯邪東武¶
縣山一夕移于此東武人因徙此故里不動　塗山在¶
縣西北四十三里南會萬國之所郡國志云有石船長¶
一丈云禹所乗者宋元嘉中有人扵船側掘得鐵履一雙¶
又㑹稽記云東海聖姑從海中乗船張石帆至二物見¶
<pb:KR2k0004_WYG_096-6b>¶
在廟中又有周時樂器名錞如銅為之形似鐘而有頸¶
映水用芒莖拂之則鳴宋武修廟得古珪梁初又得青¶
玉印　獨婦山越絶書云勾踐將伐吳置婦女山上以¶
邀軍士　壇宴山即謝靈運逰宴之所今往往聞有簫¶
笛之聲也　江橋又云山隂郭北有江橋即宋江彪所¶
居之地因以名之　蘭亭在縣西南二十七里輿地志¶
云山陰郭西有蘭渚渚有蘭亭王羲之所謂曲水之勝¶
境製序于此　山陰鏡湖漢順帝永和五年會稽太守¶
<pb:KR2k0004_WYG_096-7a>¶
馬臻創立鏡湖在會稽山陰兩縣界築塘蓄水水髙丈¶
餘田又髙海丈餘若少水則洩湖灌田如水多則閉湖¶
洩田中水入海所以無㓙年堤塘周迴三百一十里都¶
溉田九千餘頃又會稽記云創湖之始多淹冡宅有千¶
餘人怨訴于臺臻遂被刑于市及臺中遣使按鞫總不¶
見人驗籍皆是先死亡人之名又按輿地志云山陰南¶
湖縈帶郊郭白水翠岩互相映發若圖畫故王逸少云¶
山陰路上行如在鏡中逰耳唐元宗朝秘書監賀知章¶
<pb:KR2k0004_WYG_096-7b>¶
乞為道士還鄉勅賜鏡湖一曲　寒溪一名溫泉在鏡¶
湖南暑月水冷冬月水温　白樓亭孔曄記云江夏太¶
守宋輔于山南白樓亭立學校教授也又郡國志云沛¶
國桓嚴避地至會稽聞陳業賢而往候之不見臨去交¶
州留書繫白樓亭柱而别　柯亭郡國志云千秋亭一¶
名柯亭又會稽記云漢紀云蔡邕避難宿于此亭仰觀¶
椽竹知有奇音因取為笛遂以為寳器千秋亭一云髙¶
遷亭飛翼樓按越城記云六樓八門并四水門共十¶
<pb:KR2k0004_WYG_096-8a>¶
二門樓飛翼最髙　故城越絶書云勾踐小城山陰是¶
也　樂野呉越春秋勾踐立苑于樂野南林呉越春¶
秋范蠡云越之處女出于南林　廢郡城在縣南三里¶
昔王即為會稽郡時王肅在郡東齋宿夜半有女子從¶
地出自稱越王女與㝛一夕將曉辭别贈一丸墨是時¶
肅方注周易多疑滯且用此墨才思開敏¶
¶
　　會稽縣舊二十六鄉今一十八鄉秦舊縣呉越春秋云禹¶
廵行天下還歸會稽大會脩方國之道以會計名山仍¶
<pb:KR2k0004_WYG_096-8b>¶
為地道　若耶山在縣東南四十四里昔葛元道成所¶
隠桐几化成白麂三足兩頭更倉山下有潭潭旁有名¶
石時人謂之葛仙公石　會稽山在縣東南十里山海¶
經云會稽之山四方多金玉下多砆石秦始皇東巡立¶
石刻銘即李斯篆書　秦望山在縣南二十七里史記¶
云始皇登之以望南海孔曄記云秦望為衆峯之傑入¶
境便見始皇刻石于此按輿地志云刻石前有石廣數¶
丈云是始皇所坐之石兩邊有坐方八所云是丞相已¶
<pb:KR2k0004_WYG_096-9a>¶
下坐石故有丞相石之名　榦山山南即許詢宅也南¶
又有落星石方十丈　銅牛山在縣東南五十八里夏¶
侯曾先地志云射的山西南銅牛是越王鑄冶之處昔¶
有銅牛走入山因名之　穢山郡國志云穢山一名稷¶
山越王種菜于此後漢謝夷吾少為穢鄉嗇夫是也¶
侯山在縣西東四里晉書孔愉為會稽内史登山陰湖¶
南侯山之下以數畝為宅便棄官居之　陽堂山郡國¶
志云山有鮑郎祠本名葢一名信後漢人生好獵死葬¶
<pb:KR2k0004_WYG_096-9b>¶
此兒忽夢當更生開棺視屍儼然但無氣爾人事之靈¶
頗有驗　射的山在縣東南一十五里孔曄會稽記云¶
射的山中有石室是仙人射堂東髙岩有射的石逺望¶
的的如射侯形圓視之如鏡土人常以占穀食貴賤射¶
的明米賤暗則米貴諺云射的白斛一百射的𤣥斛一¶
千也　石帆山在縣東南十五里夏侯曾先記云石帆¶
壁立臨川通石魚山遥望之有似張帆也下有懸岩名¶
云射堂傳云常有仙人射此處使白鶴取箭又有白鶴¶
<pb:KR2k0004_WYG_096-10a>¶
山在射的山西也　横山郡國志横山有草莖赤葉青¶
人死得之便活　鶴鳴山郡國志云鶴鳴山上有石鶴¶
時復鳴云是仙乗上飛者　石籄山在縣東南一十五¶
里賀循記山形似籄在宛委山上吳越春秋云在于九¶
山東南天柱號曰宛委山其岩之巔承以文玉覆以磬¶
石其書金簡青玉為字編以白銀皆篆其文禹乃東巡¶
登衡嶽血祭白馬因夢見赤繡衣男子自稱元夷倉水¶
使者謂禹曰欲得我山神書者齋于黄帝之嶽岩之下¶
<pb:KR2k0004_WYG_096-10b>¶
禹乃齋三月登宛委山發金簡之書得通水之理遂巡¶
行四瀆行到名山大澤召其神問之使益疏而記名之¶
曰山海經開山圖曰禹開宛委山得赤珪如日碧珪如¶
月長一尺二寸　赤堇山在縣北三十三里會稽記昔¶
歐冶造劍于此山云涸若耶而採銅破赤堇而取錫¶
山陰秦始皇曽在會稽山北故有山陰之稱　茅山郡¶
國志云東南有會稽山一名茅山一名覆釜亦曰苗山¶
又云揀山即會稽一峯周禮其山鎮曰會稽也　禹穴¶
<pb:KR2k0004_WYG_096-11a>¶
漢書司馬遷傳云上會稽探禹穴又有禹井揚雄羽獵¶
賦云入洞穴出蒼梧注云在零陵言人從禹穴入從蒼¶
梧出也　禹廟側有石船長一丈云禹所乗也孫皓刻¶
其背以述功焉後人以皓無勲可紀乃覆船刻字其船¶
中析若耶溪在縣東南二十八里越絶書薛燭對越¶
王曰若耶之溪涸而出銅也古歐冶子鑄劒之所故戰¶
國策云涸若耶以取銅破堇山而出錫又郡國志云歐¶
冶子鑄劍處有孤潭而深青有孤石聳出潭上有大櫟¶
<pb:KR2k0004_WYG_096-11b>¶
樹客兒與弟惠連作詩連句刻于樹上唐吏部侍郎徐¶
浩逰之云曾子不居勝母之閭吾豈遊若耶之溪遂改¶
為五雲之溪　尚書塢在縣東南三十三里宋尚書孔¶
稚圭之山園也　簞醪河在縣南西三里勾踐投醪之¶
所也唐太和六年亷使陸重開今州南門河是也　墨¶
池王右軍洗硯池并舊宅在蕺山下去縣二里餘　翁¶
州郡國志云徐偃王昔居于翁州　大禹廟在縣南二¶
十里　都護門在縣南二里晉中興將軍王恬為此内¶
<pb:KR2k0004_WYG_096-12a>¶
史成帝問曰與誰同行恬曰將弟薈偕帝欲見之薈未¶
有官於時法式白衣不得見天子因拜為都護至郡别¶
開一門出入時人貴之因官為號　御史床在州東南¶
四里虞翻為長沙桓王所重特設此床以表賢翻仕漢¶
至御史故梁元帝𤣥覽賦云御史之床猶在都護之門¶
不脩　太尉泉按水經云若耶溪東方數丈冬温夏涼¶
漢太尉鄭𢎞宿居潭側因以名泉輿地志云鄭𢎞雖在¶
左輔常思故居及疾困思得泉水家人持往取之飲少¶
<pb:KR2k0004_WYG_096-12b>¶
許便差今一名沈釀埭雷門郡國志云雷門勾踐所¶
立以吳有地門得雷而發表事吳之意吳以越在辰巳¶
之地作虵門焉有虵象龍角越而以龍威于龍也又輿¶
地志勾踐應門之上有大鼓名之為雷鼓以威于龍也¶
會稽記云雷門上有大鼓圍二丈八尺聲聞洛陽孫恩¶
之亂軍入斫破有雙白鶴飛出後不鳴湘州記云泉陵¶
山有大石鼓云昔有神鶴飛入會稽雷門中鼓因大鳴¶
漢書曰無持布鼓過雷門也　富中里越絶書云富中¶
<pb:KR2k0004_WYG_096-13a>¶
大塘勾踐修為義田田肥美故曰富中南都賦云富中¶
之甿貨殖之選是也　江君里在招賢坊即梁光禄大¶
夫江淹之故宅也　許君里在清風坊即晉徴君許詢¶
之故宅也　范蠡洲昔勾踐平吳蠡泛五湖唯大夫種¶
貪祿不退受劍而死後人思之因名所㳺之渚以美之¶
　梅市漢梅福字子真九江人遇王莽亂獨棄妻子之¶
會稽人多依之遂為村落井㕓也　千岩萬壑劉義慶¶
俗説云顧長康從會稽還人問山川之美顧云千岩競¶
<pb:KR2k0004_WYG_096-13b>¶
秀萬壑爭流草木䝉籠壇上若雲興霞蔚也　土城山¶
會稽縣東六里有土城山勾踐索美女以獻吳王得諸¶
暨羅山賣薪女西施鄭旦先令習禮于土城山山邊有¶
石是西施浣紗石¶
¶
　　剡縣西南一百里舊四十鄉今二十七鄉漢舊縣後漢¶
順帝以浙江東十三縣為會稽郡剡亦屬焉孔曄記本¶
在江東賀膂為剡令移于所理隋末陷李子通唐武徳¶
四年平賊以剡為剰州六年廢剰州依舊為剡縣　桐¶
<pb:KR2k0004_WYG_096-14a>¶
柏山靈寳經云上有桐柏合生下有丹池赤水南岳真¶
人云越有桐柏之金庭呉有勾曲之金陵夏侯曾先志¶
云縣有桐柏山與四明天台相連屬皆神仙之宫也¶
太白山夏侯曾先地志云縣西六十里有太白山連岩¶
崔嵬吐雲合景又有小白山相連即趙廣信鍊九華丹¶
登仙之所也　天姥山在縣南八十里名山志曰山上¶
有楓十餘丈蕭蕭然後吳錄云剡縣有天姥山傳云登¶
者聞天姥歌謡之響謝靈運詩云&KR0578;投剡山中明登天¶
<pb:KR2k0004_WYG_096-14b>¶
姥岑髙高入雲霓逺奇何可尋即此也　剡溪在縣南¶
一百五十步一源出台州天台縣一源出婺州武義縣¶
即王子猷雪夜訪戴逵之所也亦名戴溪沃洲在縣¶
東七十二里白居易有沃洲記　臨溪在縣東北五十¶
里臨溪下有石數百丈或暴雨石即先動¶
¶
　　諸暨縣西南一百里元二十四鄉秦舊縣界有暨浦諸¶
山因以為稱越王允常所都苧蘿山山下有石跡云¶
是西施浣紗之所今浣紗石猶在巫里勾踐得西施¶
<pb:KR2k0004_WYG_096-15a>¶
之所今有西施家東施家¶
¶
　　餘姚縣東一百四十里舊二十一鄉今一十五鄉漢舊¶
縣在餘姚山西山海經云二勾餘之山無草木多金玉¶
郭璞注云在會稽餘姚縣南勾章縣北山多姚璋故取¶
二縣以為名風土記云舜支庶所封舜姓姚唐武徳四¶
年置姚州七年州廢來屬越　姚邱山在縣西北六十¶
里周處風土記云舜生於姚邱媯水之内今上虞縣縣¶
東也　懋林山謝靈運作山居賦於此　虞山在縣西¶
<pb:KR2k0004_WYG_096-15b>¶
三十里太康志舜避丹朱於此　四明山在縣西南一¶
百里會稽地記云縣南有四明山髙峯□雲連岫蔽日¶
孫綽天台賦序云涉海即有方丈蓬萊登陸即有四明天¶
台　太平山在縣東南七八十里接連天台即謝敷隠¶
居之所　瀑布嶺茶經云越州餘姚茶生瀑布嶺者號¶
曰仙茗大者殊異小者與襄州同　蘭芎山會稽錄云¶
昔葛元隠于蘭芎山後于此仙去所隠几化為生鹿而¶
去此山今有素鹿三脚此鹿若鳴官必有殿黜　漁浦¶
<pb:KR2k0004_WYG_096-16a>¶
湖輿地志云舜漁處　梅澳湖夏侯曾先地志云湖有¶
溪澳又按蘇州記云淹梅澳昔有梅樹吳國採為姑蘇¶
臺梁後忽于此沈至今湖側猶有梅溪　蘭風湖輿地¶
志云葛仙所棲隠處　舜橋地志云舜橋舜避丹朱于¶
此百官候之故亦名百官橋　上虞故縣城本漢縣今¶
廢城在縣西是也郡國志云上虞故城即虞舜與諸侯¶
會計事至此因相虞樂因名　落星石髙七八尺江湖¶
浩漫石亦不没故老云星隕化為石　餘姚江在縣南¶
<pb:KR2k0004_WYG_096-16b>¶
五十步闊四十丈入明州¶
¶
　　上虞縣東九十六里舊十三鄉今一十四鄉漢縣地理¶
志云屬會稽郡唐長慶初廢併其地入餘姚後置移于¶
此理　曹娥碑按夏矦曾先地志云餘姚縣有孝女曹¶
娥父泝濤溺死娥年十四號痛入水因抱父屍出而死縣¶
令度尚使外生邯鄲子禮為碑文後蔡邕過碑讀之乃¶
題八字曰黄絹幼婦外孫韲臼此碑今在上虞縣水濵¶
　谷林郡國志云上虞縣今東有姚邱即舜葬之所東¶
<pb:KR2k0004_WYG_096-17a>¶
又有谷林即舜生之地復有厯山舜耕于此嘉禾降此¶
山也　蘭風山在縣西北二十五里郡國志云蘭風山¶
瑯邪王𢎞之毎釣于此人或遇得魚問賣不荅曰釣得¶
亦不賣　石樓山郡國志云石壁山南對小山山形方¶
正如樓有飛翼樓即山南世號鼓吹樓又西南有陳音¶
山山即楚之善射者陳音葬于此因名¶
¶
　　蕭山縣西南一百里舊二十鄉今一十五鄉漢書應劭¶
注云漢分諸暨山陰地為下諸暨後易名餘暨王莽時¶
<pb:KR2k0004_WYG_096-17b>¶
改曰餘衍至吳大帝改諸暨為永興隋併入會稽唐儀¶
鳯二年又自會稽分置天寶元年八月改為蕭山縣¶
蕭山在縣西一里漢書地理志云蕭山潘泉出焉晉許¶
詢常登此山慿林構室　高遷樓吳志云孫䇿入郡郡¶
人迎策于高遷注永興有髙遷樓　浙江虞憙志林云¶
錢塘江有浙山亦曰定山江中湖水衝山即迴入海故¶
曰浙山亦曰定山　許元度巖在縣西南八十里孔靈¶
符地志言晉徴士髙陽許詢幽居之所　牛頭山又云¶
<pb:KR2k0004_WYG_096-18a>¶
臨江山在縣東南水陸并行二十里其山北江水迴流¶
舟行宿信猶經過説者云牛頭苧羅一日三過¶
¶
　　新昌縣東南二百二十里一十三鄉唐末錢鏐割據錢¶
塘時以去温州之道路悠逺此地人物稍繁且無館驛¶
乃析剡縣一十三鄉置新昌縣¶
¶
¶
¶
<pb:KR2k0004_WYG_096-18b>¶
¶
¶
¶
¶
¶
¶
¶
¶
　　太平寰宇記卷九十六¶
¶
