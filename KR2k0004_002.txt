# -*- mode: mandoku-view -*-
#+TITLE: 太平寰宇記
#+DATE: 2019-03-29 20:51:37.336423
#+PROPERTY: ID KR2k0004
#+PROPERTY: BASEEDITION WYG
#+PROPERTY: WITNESS master    
#+PROPERTY: JUAN 2
<pb:KR2k0004_WYG_002-1a>¶
　　欽定四庫全書¶
¶
　　太平寰宇記卷二¶
¶
　　宋　樂史　撰¶
¶
　　河南道二¶
¶
　　開封府二¶
¶
　　襄邑縣東一百四十五里依舊七鄉春秋時宋襄厈地¶
也宋襄公塟焉故曰襄陵今墓在縣西北隅秦始皇以¶
來厈縣卑濕遂徙縣於襄陵改為襄邑縣漢以縣𨽻陳¶
<pb:KR2k0004_WYG_002-1b>¶
留郡宋移屬譙郡北齊縣廢入雍邱隋置杞州于杞縣¶
襄邑復焉大業三年州廢縣入梁郡唐初復置杞州貞¶
觀元年州廢縣入宋州自朱梁與晉改為開封　服觀¶
漢地理誌襄邑有服觀魏都賦云錦繡襄邑　睢水在¶
縣北三十里西自雍邱界入寧陵水經注云睢水出陳¶
留縣西蒗蕩渠　古汴渠在縣北四十五里西從雍邱¶
入考城界史記秦始皇二十二年伐魏引河灌大梁即¶
此地也又宋書高祖開此河以征姚泓　古厈城在縣¶
<pb:KR2k0004_WYG_002-2a>¶
西三十里地理志云秦以承厈之地卑濕故徙縣于襄¶
陵其城遂廢昔仲尼遊此城厈人誤圍夫子夫子由城¶
東南空角而出其跡猶存　巢亭在縣南二十里左傳¶
哀公十二年衛大叔疾奔宋疾臣向魋及桓氏得罪衛¶
莊公復之使處巢　蛟龍池在縣北七十五里左傳鄭¶
大水龍鬭於時門之外洧淵國人請禜焉子産不許曰¶
我鬭龍不我覿也龍鬭我獨何覿焉吾無求於龍龍亦¶
無求於我即此也　䑕恠搜神記中山王周南正始中¶
<pb:KR2k0004_WYG_002-2b>¶
為襄邑長有鼠從穴出㕔事上語周南曰爾以某月日¶
死周南不應鼠還穴至期日更冠幘絳衣語周南曰日¶
中死南不應鼠入穴斯須復出語如初出入數轉日過¶
中鼠曰爾不應我復何求道訖顛厥而死即失衣冠視¶
之乃常鼠也　宋襄公墓在縣城東北隅¶
¶
　　考城縣東一百五十里舊十四鄉今七鄉古戴國城春¶
秋隠公十年鄭伐取之後改名曰谷秦滅六國為淄縣¶
漢𨽻梁國後漢章帝東巡改為考城仍𨽻陳留郡後魏¶
<pb:KR2k0004_WYG_002-3a>¶
為城安縣人於縣置北梁郡𨽻南兖州北齊郡廢縣歸¶
齊陰郡隋復為考城移屬宋州唐初於縣置梁州武徳¶
五年州廢縣入曹州梁改為戴邑縣後唐復舊自梁至¶
晉漢屬開封府　葵邱在縣東一里春秋齊桓公㑹諸¶
侯於葵邱杜注陳留外黄縣東有葵邱　黄溝在縣西¶
三十六里國語云呉子㑹諸侯于黄池今陳留有外黄¶
縣古郡即黄溝是也又漢地理志云考城有黄溝　北¶
亳城在縣東北五十三里自契至湯九遷湯始居亳與¶
<pb:KR2k0004_WYG_002-3b>¶
葛伯為鄰按葛國在宋州寧陵縣界去亳百里都城記¶
湯居亳今濟陰東南亳城是也十三州志梁國有二亳¶
南亳在谷北亳在䝉湯㑹諸侯于景亳即䝉之北亳也¶
¶
　　簸箕城在縣北四十六里按城冢記禹治水時所築¶
龍門臺在縣西南一十五里按戴延之西征記云龍¶
¶
　　門水名也臺南渠岸有門與臺下水相連高齊時于此¶
置倉至後周廢　黄霸墓在縣東北一十里漢循良傳¶
黄霸字次公淮陽人卒於此有碑存¶
¶
<pb:KR2k0004_WYG_002-4a>¶
　　陽武縣西北七十五里舊四鄉今八鄉春秋時棣城楚¶
伐陳諸侯㑹于城棣漢為陽武縣屬河南郡按晉地道¶
記陽武榮陽有博浪沙張良為韓刺秦始皇處即此縣¶
地按郡國縣記云陽武縣所理晉廢後魏孝昌中復置¶
高齊又省隋開皇六年移理于黄池陽武即今原武縣¶
是也唐武徳四年于漢原武故城復置陽武縣即今理¶
也朱梁與晉𨽻開封府　黄河在縣北二十五里　莨¶
宕渠即汴河之别名一名通濟渠陽武故城在縣東南¶
<pb:KR2k0004_WYG_002-4b>¶
二十八里高齊文宣天保七年移居汴水南一里今無¶
遺址隋開皇五年復理此城唐武徳四年又移理漢原¶
武故城即今城是也　博浪沙亭在縣東南五里即張¶
良為韓報仇擊始皇之所南棣城二城並在縣北十里¶
左傳楚伐陳諸侯㑹于城棣以救之北城也　陳平墓¶
在縣東三十里户牖鄉相陳村兼有廟存　里陽山在¶
縣南七里¶
¶
　　中牟縣西五十里依舊五鄉春秋時鄭邑又屬趙史記¶
<pb:KR2k0004_WYG_002-5a>¶
趙獻侯自耿徙此又襄子時佛肸以中牟叛置鼎于庭¶
下不與己者烹之田英將褰裳赴鼎是此也漢為中牟¶
縣𨽻河南郡後漢置魏所屬不改宋𨽻榮陽後魏大武¶
真君八年省景明元年復置東魏靜帝天平初於此置¶
廣武郡後周武帝保定五年郡中牟移于今縣西三十¶
里圃田城置隋避諱改為内牟開皇十七年於中牟舊¶
城置夾城縣十八年又於圃内城中為圃田縣以界内¶
澤為名大業二年廢郟城縣又移圃田縣於中牟城置¶
<pb:KR2k0004_WYG_002-5b>¶
唐武徳初復改於中牟貞觀二年𨽻汴州龍翔二年又¶
𨽻鄭州按郡國縣道記云春秋所説中牟在趙地非此¶
也後漢和帝時魯恭為中牟宰有善政即此縣朱梁與¶
晉𨽻開封　中牟臺在縣北十二里一名官渡臺又名¶
曹公臺故基在河南是為官渡城即曹公與袁紹相持¶
于此　箜篌城在縣東南二十里昔師延在此造箜篌¶
以悦靈公　圃田宅一名原圃在縣西北七里其澤東¶
西五十里南北二十六里西限長城東極官渡上承鄭¶
<pb:KR2k0004_WYG_002-6a>¶
州管城縣界　曹家陂又益西北流為二十四陂小鵠¶
大鵠小斬大斬小灰大灰之𩔖是也　佛肸墓有二一¶
在縣南一里一在縣北一里　潘嶽廟在縣北十里¶
魯恭墓在縣城内¶
¶
　　太康縣東南二百一十里舊五鄉今八鄉夏后氏太康¶
所築城漢為陽夏縣𨽻淮陽國隋開皇七年改陽夏縣¶
為太康取古太康之名𨽻淮陽郡十五年復置陽夏郡¶
縣廢十八年改為厈城縣大業十三年李宻舉兵于此¶
<pb:KR2k0004_WYG_002-6b>¶
遂廢唐初復置𨽻淮陽郡晉屬開封府昔濟北戴封字¶
平仲為令苦旱積薪自焚火起雨㴻　蔡水西北自尉¶
氏縣界流入　渦水首受蔡水東流經縣北　縣理城¶
即漢陽夏縣城夏后氏太康所築　扶樂故城在縣西¶
北四十里地里志云扶樂為陳國隋開皇六年分太康¶
置大扶縣酈道源注水經曰即扶樂古城也　牛頭城¶
在縣西五十里按隋淮陽郡圖云牛頭城在扶樂西二¶
十里水經註云沙水又東南經牛首城是也　南拒臺¶
<pb:KR2k0004_WYG_002-7a>¶
在縣南二十里北拒臺在縣北二十里漢書漢王追項¶
羽至陽夏南止軍今此南北二臺相去一里是楚漢相¶
拒之處　何魯墓在縣西北二十里晉書魯字頴考陳¶
國陽夏人也¶
¶
　　長垣縣東北一百里舊二十七鄉今七鄉本漢長垣縣¶
地隋開皇十六年于婦姑城置厈城縣𨽻滑州謂縣南¶
有古厈城為名孔子所畏之所又春秋遂次於厈皆此¶
地也又名蒲邑家語云仲由為蒲宰人于此立祠焉子¶
<pb:KR2k0004_WYG_002-7b>¶
路隨夫子於此問津即蒲邑之津也朱梁與蒲割屬開¶
封皇朝為長垣縣　長羅縣城在縣東北四十里漢書¶
宣帝封長惠為長垣縣城在縣東北二十五里地理志¶
秦滅衛以為長垣縣又武帝立兖州于滑臺置長垣縣¶
隋開皇九年𨽻杞州唐初復置至貞觀八年廢　匡邑¶
城在縣西南十里春秋僖十五年諸侯盟于牡邱遂次¶
於匡杜預注云匡衡地在陳留長垣縣西南論語云子¶
畏於匡葢此邑也　訾樓城在縣西北十六里左傳邢¶
<pb:KR2k0004_WYG_002-8a>¶
狄伐衛衛侯師於訾樓杜預注云訾樓衛邑陳留風俗¶
傳云長垣西北有訾樓是也　蒲城在縣東北十里春¶
秋傳云齊侯胥命于蒲杜預云蒲衛地在陳留長垣縣¶
西南家語云子路治蒲三年孔子過之三稱仲由之善¶
即此也今城内有子路祠　龍城在縣東南二十里昔¶
夏桀臣龍逢所居以為名今城東有闗龍逢墓墓側有¶
祠　漆城在縣西二十里左傳云寗武子與衛人盟於¶
宛濮杜預云陳留長垣縣西南有宛亭近濮水竹書記¶
<pb:KR2k0004_WYG_002-8b>¶
云邯鄲伐衛取漆者也　故鶴城在縣南十七里左傳¶
云狄人伐衛衛懿公好鶴鶴有乗軒者國人曰鶴實有¶
禄位余焉能戰此即養鶴城也又城冢記云昔夏累養¶
鶴于此遂號鶴城云　衛靈公祠在縣東北二十七里¶
長垣縣内　蘧伯玉祠在縣東北七里祠在墓側¶
酸棗縣西北百里舊三十鄉今六鄉漢地理云秦㧞魏¶
置酸棗縣漢因之以為陳留郡故風俗通謂豫章以樹¶
稱酸棗以棘名邦葢以地多棘而立名也今有故城即¶
<pb:KR2k0004_WYG_002-9a>¶
六國時韓王所理今縣東北有延津袁紹渡津處南立¶
壁以拒曹公紹將淳于瓊宿鳥巢為公所襲破之即此¶
地也魏晉不改後魏并入小黄又復置立東郡北齊併¶
入南燕縣即今胙城也隋開皇三年徙南燕析置酸棗¶
縣入汴州又屬滑州大業三年𨽻榮陽郡唐初復建滑¶
州朱梁晉漢𨽻開封府　土山在縣東北二里舊記云¶
酸棗縣北有土山　古酸棗城在縣西南十九里按韓¶
世家哀侯即位滅鄭遂都酸棗舊宫餘址猶存又城冢¶
<pb:KR2k0004_WYG_002-9b>¶
記韓襄子所築　廢酸棗縣在縣北十五里後魏孝文¶
太和十八年置　韓王臺二並在縣南一十六里按孫¶
楚韓王臺賦云酸棗縣門外左右有兩故臺訪古老云¶
韓王聽政之觀也　望氣臺在縣西南十五里輿地志¶
云酸棗縣西有韓王望氣臺　氷井在縣西二十里韓¶
襄王藏氷之所　金堤在縣西南二十三里從陽武縣¶
東北五十八里入縣西南界入滑州靈昌縣界按漢書¶
溝洫志漢興三十有九年孝文時河决酸棗東漬金堤¶
¶
<pb:KR2k0004_WYG_002-10a>¶
　　聶政塚在縣西北二十里為嚴仲子報仇有祠存¶
¶
　　張平墓在縣南十五里良之父也　七女塚郡國志云¶
昔盧氏居此無男惟有七女父亡家有寶物相讓不取¶
因投水中不沉七女皆塟於此　汝池在縣東南一十¶
五里爾雅沮洳也其地下濕水潦沮洳後人音訛呼為¶
汝溝¶
¶
　　扶溝縣南一百八十里舊六鄉今十一鄉漢縣屬淮陽¶
國陳留風俗傳云小扶亭有洧水之溝因以名縣後漢¶
<pb:KR2k0004_WYG_002-10b>¶
屬陳留郡魏𨽻許昌郡唐武徳四年置北陳州縣屬焉¶
是年置洧州縣又屬焉洧州今尉氏也貞觀元年州廢¶
縣歸許州朱梁與晉割入開封　祈即山在天寶鄉刁¶
陵村鄭莊公廟去縣二十里　洧水在縣西二十二里¶
古扶溝城在縣東北二十里　四角塚在縣西南二十¶
五里角塚村故老所傳　新汲故城漢縣名今在西左¶
傳云公㑹尹武公單襄公及諸侯伐鄭自戯同至於曲¶
洧杜注今新汲縣治曲洧城漢志以河内有汲故加新¶
<pb:KR2k0004_WYG_002-11a>¶
字　桐邱城在左傳莊二十八年楚子元伐鄭鄭人將¶
奔桐邱杜注許昌縣東北有桐邱城是也　白亭陳留¶
風俗傳云扶溝縣有帛鄉帛亭輿地志塢陵楚之邊邑¶
平王封太子建之子勝白公因居焉　雕陵亭莊子謂¶
遊乎雕陵之樊覩一異鵲是此地也¶
¶
　　鄢陵縣東一百五十里舊八鄉今七鄉春秋時鄭邑隠¶
公元年鄭伯克叚于鄢是也漢為鄢陵縣𨽻頴州郡魏¶
晉因之後魏移屬許昌郡北齊縣廢以其地入許昌縣¶
<pb:KR2k0004_WYG_002-11b>¶
隋開皇初郡廢七年復置鄢陵屬許昌至十六年又于¶
縣置洧州縣𨽻焉大業二年州廢縣歸許州朱梁與晉¶
割屬開封　洧水在縣西二十二里從許昌縣界東南¶
流散漫　潩水在縣西南四十里從臨頴界入東南出¶
扶溝縣界　古鄢陵城在縣西北一十八里　太邱城¶
在縣東一百歩漢陳實為太邱長　故陶城在縣南五¶
十里傳云晉陶侃征杜□所築也　陳太邱廟在縣西¶
一十里　魏燕王臺魏文帝封弟燕王宇于鄢陵居此¶
<pb:KR2k0004_WYG_002-12a>¶
城築臺于城中今呼為燕王臺¶
¶
　　東明縣東九十里六鄉即府界靜戎鎮之地尋為東明¶
鎮西南去陳留縣八十里在東昏城之東及宋建龍四¶
年七月於本鎮城置縣仍以東明為名儀城在縣西北¶
二十里論語云儀封人請見鄭注云儀葢衛邑也　東¶
昏故城在今縣西北本漢縣王莽曰東明即陽武之户¶
牖鄉陳平之故里也　新祠城在縣西北二十里城冢¶
記新祠者呉王孫休相虞飜至晉代孫皓時憐飜忠節¶
<pb:KR2k0004_WYG_002-12b>¶
設少牢以祭築城于亭上因以名之　虞飜墓在縣西¶
北二十里城冢記新城南有太尉虞飜墓　陳伯光墓¶
在縣西三十里城冢記漢宣帝時中郎將濟陽侯荆州¶
刺史伯光即陳平之孫子也　虞延墓在縣西北二十¶
里後漢書延字子大陳留東昏人也初生其上有物如¶
一疋練升天占者以為吉及長八尺六寸腰十圍遷洛¶
陽令官至司徒塟于此又地理志云延初為封邱督郵¶
光武東廵延對俎豆之義帝善之　五尺河在縣十二¶
<pb:KR2k0004_WYG_002-13a>¶
里從陳留界入寃句界　豹陵山在縣東南二十里皇¶
覽古冢記云蘭陽城西有土山名豹陵¶
¶
¶
¶
¶
¶
¶
<pb:KR2k0004_WYG_002-13b>¶
¶
¶
¶
¶
¶
¶
¶
¶
　　太平寰宇記卷二¶
¶
