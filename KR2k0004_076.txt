# -*- mode: mandoku-view -*-
#+TITLE: 太平寰宇記
#+DATE: 2019-03-29 20:51:38.027134
#+PROPERTY: ID KR2k0004
#+PROPERTY: BASEEDITION WYG
#+PROPERTY: WITNESS master    
#+PROPERTY: JUAN 76
<pb:KR2k0004_WYG_076-1a>¶
　　欽定四庫全書¶
¶
　　太平寰宇記卷七十六¶
¶
　　宋　樂史　撰¶
¶
　　劔南西道五¶
¶
　　簡州¶
¶
　　簡州陽安郡今理陽安縣禹貢梁州之域漢犍為郡之¶
牛鞞縣有陽明井今郡北十里陽明井是也後魏恭帝二¶
年於此置資州周明帝武成二年移資州於漢資中城¶
<pb:KR2k0004_WYG_076-1b>¶
今州南一百三里資州資陽縣是也隋仁夀三年以此¶
地土曠逺時多冦盗須以郡府理之乃分益州之陽安¶
平泉二縣資州之資陽一縣於此置簡州取界内頼簡¶
池為名故九州要記云簡州在赤水之地至大業初廢¶
州併其地入蜀郡唐武徳三年分益州置簡州天寳元¶
年改為陽安郡乾元元年復為簡州¶
¶
　　元領縣三¶
¶
　　陽安　平泉¶
¶
<pb:KR2k0004_WYG_076-2a>¶
　　一縣割出¶
¶
　　金水建懷安軍¶
¶
　　州境¶
¶
　　東西一百八十二里　南北一百三里¶
¶
　　四至八到¶
¶
　　東北至東京三千四百四十里　東北至西京三千¶
二十里　東北至長安二千一百七十里　東至普¶
州一百八十里　南至資州二百二十里　西至成¶
<pb:KR2k0004_WYG_076-2b>¶
都府七十里　北至梓州一百五十里　東南至資¶
州一百五十五里　西南至陵州一百八十里　西¶
北至成都府一百五十里　東北至梓州三百一十¶
里　東北至普州二百四十里¶
¶
　　戸¶
¶
　　唐開元戸二萬三千六十皇朝户主一萬四千五¶
十九客六千一十¶
¶
　　風俗¶
¶
<pb:KR2k0004_WYG_076-3a>¶
　　有獽人言語與夏人不同嫁娶但鼔笛而已遭䘮乃¶
立竿懸布置其門庭殯於别所至其體骸燥以木凾¶
盛置於山穴中李膺記云此四郡獽也又有夷人與¶
獽𩔖一同又有獠人與獽夷一同但名字有異而已¶
¶
　　人物¶
¶
　　段翳字元璋廣漢新都人治易明風角有來學者預¶
知其姓名即以膏藥封筒中與一生至葭萌者¶
¶
　　土産¶
¶
<pb:KR2k0004_WYG_076-3b>¶
　　綿　紬　茶¶
¶
　　陽安縣元二十一鄉本漢牛鞞縣地屬犍為郡後魏於¶
此立郡改牛鞞為陽安以界内山名也　銅官山益州¶
記云任城縣西南六十里有銅官山即漢文帝賜鄧通¶
鑄錢之所連亘入縣界　絳水在州南色赤如絳故九¶
州要記云簡州在赤水之北是也　棲賢觀觀音仙人¶
李八百所隠之地今為觀　石乳城水在縣二十一里¶
玉女靈山東北有泉西北兩岸各有懸崖腹名乳房一¶
<pb:KR2k0004_WYG_076-4a>¶
十七眼狀如人乳流下土人呼為玉華池每三月上巳¶
日有乞子者漉得石即是男瓦即是女自古有騐　分¶
棟山在縣西七十里李膺益州記云蜀人謂嶺為棟¶
中江源從漢州雒縣瀰濛毗橋等三處流入金水縣合¶
為一江東南入縣界東南入資州資陽縣界¶
¶
　　平泉縣南四十八里六鄉漢牛鞞縣地後魏置婆潤縣¶
隋移縣治於頼黎地仍為平泉縣傍地湧泉故也　石¶
城山在縣西北五十里山形如城北連分棟山南連聖¶
<pb:KR2k0004_WYG_076-4b>¶
徳山入龍州貴平縣界　鳳翅山在縣北一里山形如¶
鳳翅　石岡溪在縣北三十八里平泉縣界分棟山在¶
兩岸枕石帯岡以為名¶
¶
　　資州¶
¶
　　資州貴陽郡今理盤石縣禹貢梁州之域秦為蜀郡漢¶
犍為郡之資中縣地歴後漢晉宋齊或為資陽縣戍而¶
無州郡所理自西魏尅其地始於此置資州因資川水¶
以名之理今簡州陽安縣界古資陽城是後周明帝武¶
<pb:KR2k0004_WYG_076-5a>¶
成二年自陽安徙州於漢資中古城置資中郡隋初郡¶
廢其地併於簡州煬帝又置資陽郡唐武徳元年改為¶
資州領縣九盤石内江安岳普慈安居隆唐資陽大牢¶
威逺属榮州二年分安居隆唐普慈安岳四縣属普州¶
貞觀四年置丹山縣天寳元年改為資州郡乾元二年¶
正月分置昌州尋廢¶
¶
　　元領縣八　今四¶
¶
　　盤石　資陽　内江　龍水¶
¶
<pb:KR2k0004_WYG_076-5b>¶
　　四縣廢¶
¶
　　銀山　月山　丹山　以上三縣併入盤石　清溪¶
併入内江¶
¶
　　州境¶
¶
　　東西三百四十里　南北一百二十四里¶
¶
　　四至八到¶
¶
　　東北至東京三千六百九十里　東北至西京三千¶
二百九里　東北至長安二千四百十一里　東至¶
<pb:KR2k0004_WYG_076-6a>¶
合六百五十六里　南至榮州一百六十九里　西¶
至陵州二百三十五里　北至普州三百七十里¶
東南至榮州一百五十里　西南至陵州二百六十¶
里　西北至簡州二百二十里　東北至普州三百¶
三十八里¶
¶
　　戸¶
¶
　　唐開元戸二萬九千六百皇朝管户主客户二萬¶
八百二十九¶
¶
<pb:KR2k0004_WYG_076-6b>¶
　　風俗¶
¶
　　與簡州同¶
¶
　　人物¶
¶
　　王褒資中人　董鈞字文伯五官郎中　王延世資¶
中人治河有功為光禄大夫¶
¶
　　土産¶
¶
　　麩金　髙良姜　甘蔗¶
¶
　　盤石縣元八鄉本漢資中縣地後周保定五年於漢資¶
<pb:KR2k0004_WYG_076-7a>¶
中縣故城置盤石縣属資中郡兼移郡就此理皇朝¶
初下西蜀併月山丹山銀山三縣入焉　中江水自漢¶
州金堂峽穿過懷安軍經簡州至當縣入出界至瀘州¶
江口合大江下江陵　石人山在縣南十五里隔中江¶
髙八丈　鐡山在縣南五十里按地里志云其山出鐡¶
在榮州威逺縣界　盤石山在縣西北　大濛溪在縣西¶
二十里溪内有石龍三條若遇旱祈即雨　廢銀山縣¶
在州東南三十八里皇朝乾徳五年勅并入盤石縣¶
<pb:KR2k0004_WYG_076-7b>¶
廢丹山縣在州西五十里本漢資中縣地義寜二年置¶
属資陽郡皇朝乾徳五年勅并入盤石縣　鶴鳴山在¶
縣南五百歩古老傳云張道齡乘白鶴飛鳴此山　蘭¶
山在縣東十五里髙三里上有八面懸崖壁聳　丹神¶
山在縣西北五里如值天旱祈告即雨¶
¶
　　資陽縣西北一百二十里二十鄉本漢資中縣属犍為¶
郡後周帝武成二年於資中故城置資陽縣以資水為¶
名隋開皇七年自此移州於盤石縣資陽仍属焉　萇¶
<pb:KR2k0004_WYG_076-8a>¶
𢎞祠𢎞無辜受戮死而血碧故後人立祠以祀之　環¶
溪百丈池按郡國志云資陽縣有環溪百丈地即謂溪¶
流如環池深百丈也　獨秀山在縣西南三里逈然獨¶
秀　資溪水在縣西從簡州平泉縣界流入當縣合中¶
江　王褒墓在縣北二十里前有石碣髙一丈字已磨¶
滅有宅滌硯池水現在¶
¶
　　内江縣東南九十里元八鄉本漢資中縣地周武天和¶
二年於中江水濱置漢安戍其年改為中江縣因其北¶
<pb:KR2k0004_WYG_076-8b>¶
江乃以中江為名隋改中江為内江開皇二年徙内江¶
於漢安故城即今縣也皇朝併入清溪縣　資江按郡國¶
志云内江縣有水深百丈寳郡川總㑹之所　石山城¶
在縣西南五十里形如城　中江水經盤石縣自十石¶
入流縣界　廢清溪縣在州東北一百三十里皇朝乾¶
徳五年并入内江縣¶
¶
　　龍水縣西一百四十五里五鄉本漢資中縣地隋義寜¶
三年置龍水縣在龍龜溪之左即資陽之西界縣西北¶
<pb:KR2k0004_WYG_076-9a>¶
有溪水屈曲盤擁其狀如龍因為名依龜山隴為城¶
奴缽山在縣西二十里接陵州界又有奴吉山在縣東¶
北五十里接陽安縣界　龍水溪從陵州仁夀縣流入¶
過縣入中江至盤石縣界¶
¶
　　懷安軍¶
¶
　　懷安軍治金水縣本簡州金水縣皇朝乾徳六年二月¶
於金水縣置懷安軍從西川轉運使曹翰奏請巴仍以¶
漢州金堂縣置¶
¶
<pb:KR2k0004_WYG_076-9b>¶
　　領縣二¶
¶
　　金水　金堂¶
¶
　　軍境¶
¶
　　東西一百六十里　南北一百四十里¶
¶
　　四至八到¶
¶
　　東北至東京三千五百里　東北至西京三千九十¶
里　東北至長安二千二百七十里　東至梓州一¶
百七十里　西至益州一百七十里　南至簡州一¶
<pb:KR2k0004_WYG_076-10a>¶
百里　北至漢州一百里　東南至簡州三百四十¶
里　西南至益州一百六十里¶
¶
　　戸¶
¶
　　舊戸在簡州籍皇朝户主一萬七百二十二客户二¶
千八百三十七¶
¶
　　風俗¶
¶
　　與簡州同¶
¶
　　土産¶
¶
<pb:KR2k0004_WYG_076-10b>¶
　　侯杏　石榴¶
¶
　　金水縣十三鄉本漢新都縣地西魏於此置金水郡以¶
界内金堂水為名至隋開皇初廢郡為縣以𨽻簡州按¶
郡國志云金水縣即漢處士段翳宅也皇朝乾徳五年¶
於此建懷安軍縣属焉　金堂水華陽國志云新都縣¶
有金堂山山有水合巴漢大江　中江在軍西北源從¶
漢州彌牟雒水毗橋等三會水本軍金堂縣合為一江¶
入簡州陽安縣界　金臺山在縣西十五里華陽國志¶
<pb:KR2k0004_WYG_076-11a>¶
云新都縣金臺山水通於巴漢以水出金沙因以名山¶
　雲頂山舊名石城山其狀如城在縣西十五里上平¶
十畝有神泉方丈澄清如照雲霞容與唐天寳六年改¶
為雲頂山¶
¶
　　金堂縣西北五十里十五鄉本犍為郡牛鞞縣地唐咸¶
亨二年分雒縣新都簡州金水置以地連金堂山因為¶
縣名即漢處士段翳宅也晉天福初改為漢城縣後復¶
舊　洛水在縣北二十三里李膺記云洛水出洛通東¶
<pb:KR2k0004_WYG_076-11b>¶
合縣注牛鞞縣　栖賢山在縣東北十三里隂引道益¶
州古老傳云李八百昔遊此山遂有栖賢之號山側有¶
一洞莫知所去又有石庵一所内有丹竈在焉　金舡¶
按蜀記云金泉縣古有金船沉之東岸鋭底民於水中¶
徃徃見之　昌利山有一石室三門中可容九十人今¶
人呼為三龍門是也　銅盤山在縣西北二十里北接¶
雒縣南連新都山形如盤洛水彌牟毗江山水經此山¶
下合中江¶
<pb:KR2k0004_WYG_076-12a>¶
¶
¶
¶
¶
¶
¶
¶
¶
<pb:KR2k0004_WYG_076-12b>¶
¶
¶
¶
¶
¶
¶
¶
¶
　　太平寰宇記卷七十六¶
¶
