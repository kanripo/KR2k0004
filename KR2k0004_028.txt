# -*- mode: mandoku-view -*-
#+TITLE: 太平寰宇記
#+DATE: 2019-03-29 20:51:37.617277
#+PROPERTY: ID KR2k0004
#+PROPERTY: BASEEDITION WYG
#+PROPERTY: WITNESS master    
#+PROPERTY: JUAN 28
<pb:KR2k0004_WYG_028-1a>¶
　　欽定四庫全書¶
¶
　　太平寰宇記卷二十八¶
¶
　　宋　樂史　撰¶
¶
　　關西道四¶
¶
　　同州　沙苑監¶
¶
　　同州馮翊郡今理馮翊縣禹貢雍州之域春秋屬秦戰¶
國時為秦魏二國之境按漢史自高陵以東皆魏地始¶
皇平天下爲内史地項羽分為塞國漢高帝初置河上¶
<pb:KR2k0004_WYG_028-1b>¶
郡九年復罷按其地即漢臨晉縣地臨晉故大荔國秦¶
獲之更名臨晉景帝分左右内史此謂左内史武帝改¶
為左馮翊后漢因之魏除左字但為馮翊郡舊理在長¶
安城太上皇廟西南今失所在按魏畧云建安初分馮¶
翊爲右内史高陵東為左内史是也晉因之后魏兼置¶
西華州按后漢書云孝明帝分華山郡置武山郡西魏¶
改華州爲同州以漆沮既從灃水攸同言二水至斯同¶
流入渭以城居其地因為州之名在馮翊縣而馮翊郡¶
<pb:KR2k0004_WYG_028-2a>¶
如故按郡國記云同州所理城即后魏永平三年刺史¶
安定王元爕所築其東城正光五年刺史穆弼築西與¶
大城通其外城大綂元年刺史王羆築自今奉先縣東¶
北五十里李潤鎮分泰州置華州理於此廢帝三年又¶
改為同州其同城葢自后魏以后修築非漢之臨晉縣¶
地志以為漢臨晉縣未詳其事葢后漢於此置臨晉縣¶
今取朝邑界故臨晉城爲名晉改為大荔後魏初復名¶
臨晉孝文大和十一年又改為華隂至孝昌二年以重¶
<pb:KR2k0004_WYG_028-2b>¶
名又改為武鄉縣仍屬武鄉郡即遮實也隋開皇初廢¶
郡煬帝初州廢復置馮翊郡唐武德元年改為同州領¶
馮翊下郡蒲城朝邑澄城白水郃陽韓城八縣三年分¶
朝邑置河濵縣分郃陽置河西縣分澄城置長寧縣仍¶
割河西韓城郃陽三縣於河西置西韓州九年分馮翊¶
置臨沮縣貞觀元年省河濵臨沮二縣八年省長寧縣¶
廢西韓州以郃陽河西三縣來屬垂拱元年割下邽屬¶
華州開元四年割蒲城縣屬京兆府天寳元年改同州¶
<pb:KR2k0004_WYG_028-3a>¶
爲馮翊郡乾元元年復為同州本匡國軍節度梁改爲¶
忠武軍後唐同光初復舊周顯徳六年降為刺史皇朝¶
改爲定國軍節度¶
¶
　　元領縣七　今八¶
¶
　　馮翊　郃陽　澄城　白水　韓城　胡邑　夏陽¶
蒲城(雍州割到)¶
¶
　　州境¶
¶
　　東西一百八十五里　南北二百二十八里¶
¶
<pb:KR2k0004_WYG_028-3b>¶
　　四至八到¶
¶
　　東至東京一千一百里　東至西京六百五十里¶
西至長安一百八十里　東至河東郡八十一里　南¶
至華州七十八里　西至華州下邽縣八十九里¶
北至鄜城縣二百四十二里　東南至華周華隂縣(闕)¶
西南至京兆府二百七十里　西北至京兆府同官縣¶
九十里　東北至龍門縣一百六十六里¶
¶
　　戸¶
¶
<pb:KR2k0004_WYG_028-4a>¶
　　唐開元户五萬六千五百九十九皇朝户主二萬二¶
千六百七十六客四千八百一十九河東户一百九¶
十五¶
¶
　　風俗¶
¶
　　漢書地里志云濵南山近夏陽人俗質木不耻冦盗¶
性剛毅而好勝敵¶
¶
　　姓氏¶
¶
　　馮翊郡五姓　郭　盖　雷　黨　吉¶
¶
<pb:KR2k0004_WYG_028-4b>¶
　　人物¶
¶
　　蒼頡姓侯岡氏馮翊人黄帝史官造書契　嚴翰善¶
春秋公羊鍾繇交好與繇答難翰曰故更為明公服¶
耳然公羊未肯也¶
¶
　　土産¶
¶
　　皺文靴今貢　蒲合　麝香　石&KR1582;餅(舊貢)　草坐¶
白蒺䔧　本草云防風生沙苑¶
¶
　　馮翊縣舊三十四鄉今十一鄉本漢臨晉縣故大荔戎¶
<pb:KR2k0004_WYG_028-5a>¶
城秦獲之更名戎國城在今州東三十七里朝邑縣界¶
故王城是也舊説秦築高壘以臨晉國故曰臨晉晉武¶
帝改為大荔后魏改為華隂后以名重改為武鄉隋大¶
業三年改爲馮翊縣馮輔也翊佐也義取輔佐京師¶
渭洛河三水皆經郡界　九龍泉在縣東南八里有九¶
穴同爲一注因名九龍今謂之鵞鴨池甘泉出遺谷中¶
其水尤羙最堪造酒　商原在州北三十五里注水經¶
云洛水南經商原西俗謂許原也　洛水自西北澄城¶
<pb:KR2k0004_WYG_028-5b>¶
縣界流入亦曰沮水　沙苑一名沙阜在縣南十二里¶
&KR1073;道原注水經云洛水東經沙阜東西八十里南北三¶
十里俗名之沙苑即西魏文帝大綂三年周太祖為相¶
國與高歡戰於沙苑大破之其時太祖兵少隠伏於沙¶
草之中以竒勝之后于兵立之處人栽一樹以表其功¶
今樹猶有存仍於戰處立忠武寺今以具戰處冝六畜¶
置沙苑監　興徳宫在縣南三十二里唐義旗將趣京¶
師軍次於忠武園因置亭子名興徳宫屬家令寺　苦¶
<pb:KR2k0004_WYG_028-6a>¶
泉按梁氏志云在許原地有苦泉水味醎苦羊飲之肥¶
而肉羙今於泉側置羊牧因相傳為沙苑細肋羊諺云¶
苦泉羊洛水漿　遺桞西魏宇文泰敗髙歡于沙苑¶
泰矜功令騎士種桞各一株數及七千至今沙苑最多¶
栁焉　重泉城三秦記云馮翊西北三十里有重泉城¶
即漢武帝爲李夫人所築　龍首渠史記云臨晉人穿¶
渠得龍首故名龍首渠　司馬遷祠代父談畢史記者¶
昔居于郡今有祠在焉¶
¶
<pb:KR2k0004_WYG_028-6b>¶
　　郃陽縣東北一百二十里舊十六鄉今七鄉漢舊縣屬¶
左馮翊郡國志云今縣南二十里有城即古莘國地也¶
㪚宜生為文王求有莘氏羙女以獻紂即此地按應邵¶
注云在郃水之陽詩大雅大明篇云在洽之陽即此也¶
水經注云郃陽城南有漢水東流于河與瓠首水相近¶
郡國縣道記云郃陽城魏文侯築今夏陽縣南三里故¶
城是也周武帝時屬澄城郡隋開皇十六年自故城移¶
縣于今理梁割𨽻河中府后唐天成元年復舊　刳谷¶
<pb:KR2k0004_WYG_028-7a>¶
水晉敗秦師于令狐至于瓠首杜注云令狐在河東當¶
與瓠首相接瓠首坑在郃陽也　覊馬城左傳文公十¶
二年秦伯伐晉收覊馬又成公十三年晉侯使吕相絶¶
秦曰剪我覊馬是此也　太姒廟周文王娶有莘之女¶
太姒即邑人今郡有文母祠存祀典　故蒲城縣唐開¶
元中改爲奉先縣割入京兆府¶
¶
　　澄城縣北一百里舊十七鄉今九鄉本漢徴縣之地韋昭¶
云徵音懲徵澄同聲后人誤爲澄春秋文公十年秦伐¶
<pb:KR2k0004_WYG_028-7b>¶
晉取北徵即此城是也后魏太平真君七年分郃陽縣¶
又于今縣理置澄城郡隋開皇三年罷郡以屬同州唐¶
長慶四年割𨽻奉先縣以奉先陵梁割屬河中府后唐¶
同光復舊　温泉注水經云名有三原竒川鴻㵼西注¶
于洛亦曰帝嚳温泉又有甘泉水出匱谷中其水尤羙¶
堪造酒泉東至坊新里左氏傳僖公十八年梁伯益其¶
國而不能實也命曰新里左氏傳僖公十八年秦取之¶
即此也　徵城在縣西南二十二里即左氏文公十年¶
<pb:KR2k0004_WYG_028-8a>¶
秦伐晉取北徵是也漢以為徵縣屬馮翊今俗名避難¶
堡后漢省晉復置隋又省　新城左氏傳文公四年晉¶
侯伐秦圍阮新城即是此也　雲門谷水源出澄城縣¶
界　王官城即邑名也廢城在縣西北又成公十三年¶
晉侯使吕相絶秦俘我王官剪我覊馬　漢書溝洫志¶
云武帝時嚴上言臨晉人願穿渠以溉重泉以東萬頃¶
餘田於是發卒萬人穿渠自徵引洛水至商顔商顔今¶
在馬邑縣界名曰龍首渠按州西三十里有乾坑即龍¶
<pb:KR2k0004_WYG_028-8b>¶
首之尾¶
¶
　　白水縣西北一百二十里舊十七鄉今七鄉按史記秦¶
文公分清水爲白水縣即此地也后廢在漢爲粟邑縣¶
粟邑故城在縣西北二十八里漢薛宣為左馮翊以粟¶
邑縣小僻在山中其人謹樸以頻陽令薛恭換粟邑令¶
尹賞二縣俱大理又為漢邑縣地春秋時秦晉戰於彭¶
衙是也后魏和平三年分澄城郡于此置白水縣及白¶
水郡南臨白水因以立名永平三年移郡於今縣西南¶
<pb:KR2k0004_WYG_028-9a>¶
三十五里奉先縣界隋開皇三年罷郡以縣屬同州邑¶
有㑹賔鄉唐長慶四年割𨽻奉先縣以奉先陵　沮水¶
按道元注水經云洛水東南沮水入焉故洛水亦名漆¶
沮水盖其境東南谷多白土因曰白水　栁谷水郡國¶
縣道記云衙城側有栁谷水即彭衙水南流至縣理東¶
北合洛水是也　姚谷魏書云姚谷屬白水　粟邑城¶
漢縣在縣西北二十八里有故城存又曰粟邑縣僻在¶
山中其人謹朴薛宣爲馮翊以頻陽令薛恭换粟邑令¶
<pb:KR2k0004_WYG_028-9b>¶
尹賞二縣俱大理　彭衙城故地在今縣東北六十里¶
有故城左氏謂秦晉戰於衙彭即此也后漢安帝以上¶
郡避羗冦寄理于此因省衙縣晉惠帝再置尋又省焉¶
夏陽縣東北百三十里舊十一鄉今六鄉古有莘國漢¶
郃陽縣地按梁氏十道志云唐武德三年分郃陽于此¶
置河西縣以在河之西爲名又割同州之郃縣韓城二¶
縣于今理置西韓州取古韓國爲名也以河東有韓州¶
故此加西貞觀八年廢西韓州以縣屬同州乾元三年¶
<pb:KR2k0004_WYG_028-10a>¶
改爲夏陽縣　瀵水惣名發源黄河西岸平地爾雅瀵¶
大出尾下郭璞注河東汾隂縣有水口如車輪濆沸湧¶
出其深無限名爲瀵馮翊郃陽復有亦如之相去數里¶
而夾河中渚上又有一瀵水源皆潜相通　莘城系本¶
及詩莘國姒姓夏禹之後武王之母太姒即此國之女¶
有冢在焉　長城魏惠王所築以備秦　劉仲城漢高¶
祖兄也封仲于戊十年為匈奴所攻棄國而走廢為邰¶
陽侯居此城也　姚武壁十六國春秋苻堅二十一年¶
<pb:KR2k0004_WYG_028-10b>¶
慕容泓起屯兵華澤堅遣子叡討之以龍驤將軍姚萇¶
爲司馬爲泓所敗叡死之萇使趙都謝罪堅殺之萇懼¶
奔渭北西州豪族率衆歸之推萇爲盟主萇乃僭號于¶
此葢以武功立因名姚武壁¶
¶
　　韓城縣東北二百里舊十二鄉今五鄉古韓國及梁國¶
漢爲夏陽縣地今縣西南二里有夏陽故城存韓國故¶
城在今縣理南十八里梁國在今縣理南二十二里有¶
少梁故城隋文帝分郃陽于此置韓城縣以古韓城為¶
<pb:KR2k0004_WYG_028-11a>¶
名梁割屬河中府后唐天成元年復舊　梁山漢志注¶
云梁山在夏陽西北即尚書禹貢治梁及岐詩韓奕篇¶
奕奕梁山爾雅云梁山晉望也注云謂晉國所望祭也¶
故曰大梁别小梁之號俱在韓城縣界大梁山在今縣¶
西五里又按三秦記梁山宫城又名織錦城　三周山¶
注水經云三累山層宻三成俗因名三累爾雅所謂山¶
三成爲崑崙邱　龍門山在縣北五十里禹貢所謂導¶
河積石至于龍門三秦記河津一名龍門外懸泉而兩¶
<pb:KR2k0004_WYG_028-11b>¶
傍有山川陸不通魚鱉莫上故江河大魚有瀑腮龍門¶
之困　韓奕詩云有倬其道韓侯受命是也按古今地¶
名云韓城韓武子食采于韓原亦秦晉戰于此即獲杜¶
囬又秦獲晉惠公以歸之處　崛谷水在縣一里注于¶
河　少梁城亦春秋秦晉戰處也　龍門關一謂龍門¶
戍極峻嶮西魏文帝大綂元年置在龍門山下關口有¶
龍門城即戍所也司馬彪注莊子云吕梁即龍門也在¶
縣東北　夏陽城漢縣名唐初廢縣后復置今在東北¶
<pb:KR2k0004_WYG_028-12a>¶
一百二十里　高門原按水經注云高門原南有層阜¶
秀出雲表俗謂馬門原是也　禹祠書云禹治水至于¶
龍門今夏陽縣是也禹廵狩至於遶山即此因有祠存¶
　子夏石室孔子弟子爲毛詩序昔處於此有石室存¶
焉¶
¶
　　朝邑縣東二十五里舊二十四鄉今七鄉地即古大荔¶
戎國在今縣東三十歩故王城是也在漢爲臨晉故地¶
后魏文帝分置南五泉縣西魏廢帝三年改為朝邑縣¶
<pb:KR2k0004_WYG_028-12b>¶
以北據朝坂為名　朝坂按注水經云洛水東南歴强¶
梁原俗謂之朝坂　臨晉城史記魏文侯十六年伐秦¶
所築臨晉襄王六年與秦㑹臨晉史記武王元年與魏¶
惠王㑹臨晉謂此城也故城在今縣西南　懷德城漢¶
縣在今縣西南三十二里懷德故城是也漢志注云洛¶
水東南入渭今故城在渭水之北沙苑之南一名高陽¶
城　長春宫在强梁原上周武帝保定元年宇文䕶所¶
築初名晉城武帝建德二年置長春宫隋文帝開皇十¶
<pb:KR2k0004_WYG_028-13a>¶
二年増構殿宇焬帝大業十三年高祖起義兵自太原¶
赴京師九月大軍濟河令于此宫保甲養士而西定京¶
邑自后凡牧此州多帶長春宫使　蒲津關因蒲坂又¶
以河津之溱因以爲名十六國春秋苻健皇始四年十¶
月大雨霖河俱溢蒲津監冦登得大履于河中長七尺¶
三寸人跡稱之指長尺餘大厚一寸健見嘆曰覆載之¶
内何所不有　河橋左氏傳昭元年秦后子出奔晉造¶
舟於河杜預注云造舟為梁通秦晉道即此橋　西瀆¶
<pb:KR2k0004_WYG_028-13b>¶
大河祠漢書地里志云左馮翊臨晉縣有河水祠郊祀¶
志云祀河於臨晉穆天子傳陽紆之山河伯馮夷之所¶
都是為河宗氏山海經馮夷人面乘兩龍太公金匱馮¶
循龍魚河圖河伯姓吕名公子夫人姓馮名夷尚書中¶
侯伯禹云臣觀河伯面長人頭魚身張揖云馮夷河伯¶
是也華隂潼津鄉隄首陽里人也水仙化為河伯博物¶
志昔夏禹觀河見長人魚身出水曰吾精豈不為河伯¶
也馮夷者華隂人得道水仙化為河伯豈同哉抱朴子¶
<pb:KR2k0004_WYG_028-14a>¶
河伯八月庚日渡河溺死天帝署為河伯應邵曰馮夷¶
水仙也西魏文帝大綂十三年于漢祠更加營造因立¶
四瀆祠於廟庭周武天和四年太宰宇文䕶于祠廟建¶
碑一所靈帝大象元年江淮濟各從本所祠惟有一祠¶
依舊不改每嵗發使致璧加牲以祀焉禮記云先王之¶
祭川也皆先河而后海今因河而祭海即其義也唐天¶
寳十四年封為靈源公　苪鄉郡國縣道記云今縣西¶
南二里臨晉故城是故苪鄉又縣東一里有王縣盖大¶
<pb:KR2k0004_WYG_028-14b>¶
荔成王之城左氏傳云晉隂飴甥㑹秦伯于王城即此¶
也　通靈陂在縣北四里二百三十歩唐開元初姜師¶
度為刺史引洛水及堰黄河以灌之種稻田二千餘¶
頃¶
¶
　　蒲城縣東南九十里舊二十二鄉今一十鄉本漢重泉¶
縣地史記謂秦簡公城重泉即今縣南五十里有重泉¶
故城也今縣即后魏太和十一年分白水縣于此置南¶
白縣以在白水之南爲名西魏廢帝三年改白水縣爲¶
<pb:KR2k0004_WYG_028-15a>¶
蒲城以縣東故蒲城為稱屬同州唐開元四年十月改¶
為奉先縣仍移𨽻京兆府以奉睿宗橋陵至十七年昇¶
為赤縣皇朝開寳四年改為蒲城縣　故重泉縣後漢¶
書云王阜字代公為重泉令時大旱収奪强吏按察豪¶
猾于是㴻雨有鸞集縣屋縣雅樂應聲而舞旬日方去¶
其感化如此　洛水亦曰沮水　賈城古之賈國左傳¶
謂芮伯梁伯賈伯伐曲沃是也　五味陂漢書宣帝紀¶
常困于蓮芍鹵中如淳曰為人所困辱也蓮芍縣有藍¶
<pb:KR2k0004_WYG_028-15b>¶
池縱廣十餘里其鄉人名曰鹵中服䖍曰鹵中或曰澤¶
中孟康曰蓮芍縣西北也按漢蓮芍縣在此縣東南下¶
邽縣界此即鹵中也　壍洛史記秦孝公九年築長城¶
簡公二年壍洛故云自鄭濵洛今沙苑長城是也又按¶
三秦記云在蒲城東五十里秦築長城即是壍洛也　唐¶
睿宗橋陵在縣西北三十里豐山　元宗泰陵在縣東¶
北二十里　惠莊太子陵在橋東南三里　恵宣太子陵¶
在橋陵東六里　惠文太子陵在橋陵東三里並在栢¶
<pb:KR2k0004_WYG_028-16a>¶
城内　憲宗景陵在縣西北二十里　僖宗靖陵在邑¶
界去長安一百五十里¶
¶
　　沙苑監在同州馮翊朝邑兩縣界按唐典掌牧養隴¶
右諸牧羊牛以供其宴㑹祭祀及尚食所用每嵗與典¶
牧分月供之若有司供應者則四時皆供凡羊毛及雜¶
畜皮角皆具數申送所由焉唐末廢皇朝顯德二年于¶
苑内牧焉在州南一十五里¶
¶
　　古跡¶
¶
<pb:KR2k0004_WYG_028-16b>¶
　　沙苑古城在朝邑縣南一十七里從馮翊縣東界沿¶
洛水南岸入朝邑縣界及南至渭水其城廣四十八¶
里　大沙　鴻鶴池　李公池　出白蒺藜　麻黄¶
¶
¶
¶
¶
¶
　　太平寰宇記卷二十八¶
¶
