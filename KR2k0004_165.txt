# -*- mode: mandoku-view -*-
#+TITLE: 太平寰宇記
#+DATE: 2019-03-29 20:51:36.964131
#+PROPERTY: ID KR2k0004
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 165
<pb:KR2k0004_WYG_165-1a>¶
　　欽定四庫全書¶
¶
　　太平寰宇記卷一百六十五¶
¶
　　宋　樂史　撰¶
¶
　　嶺南道九¶
¶
　　鬱林州領廢牢黨平琴三州¶
¶
　　鬱林州鬱林郡今理石南縣秦為桂林郡漢改為鬱林¶
郡後周漢亦同梁置定州又改為南定州隋平陳改為¶
尹州煬帝初為鬱州尋改為鬱郡隋末廢唐麟德三年¶
<pb:KR2k0004_WYG_165-1b>¶
分貴容二州置鬱州乾封元年改為鬱林領石南興德¶
鬱平等縣天寳元年改為鬱林郡乾元元年復為鬱林¶
州皇朝開寳五年併鬱平興德兩縣入興業縣為州治¶
七年又并牢州之定川巖川二縣入南流縣又并黨州¶
之容山懐義撫康善勞四縣入南流縣來屬鬱林州¶
¶
　　鬱林州元領縣六　　今二¶
¶
　　興業　　南流¶
¶
　　二縣舊廢¶
¶
<pb:KR2k0004_WYG_165-2a>¶
　　石南　　潭粟¶
¶
　　二縣新廢¶
¶
　　鬱平　　興德¶
¶
　　廢牢州元領縣二¶
¶
　　定川　　巖川並并入南流¶
¶
　　廢黨州元領縣四¶
¶
　　容山　　懐義　　撫康　　善勞並并入南流¶
¶
　　州境¶
¶
<pb:KR2k0004_WYG_165-2b>¶
　　東西九十里　南北一百三十六里¶
¶
　　四至八到¶
¶
　　東北至東京六千一百里　南至(闕)¶
¶
　　東北至西京六千五百里　北至長安取象桂州路¶
六千六百里　北至貴州九十二里　東至容州一¶
百五十里不通水路　西南至(闕)¶
¶
　　南至容州陸川縣八十里　西至太平軍石康縣地¶
名土竇分界五十里　東南(闕)¶
¶
<pb:KR2k0004_WYG_165-3a>¶
　　東南至舊牢州九十里　西南至太平軍永鄉界¶
六十里　西北至貴州八十九里　東北至容州四¶
十里　東南至容州(闕)¶
¶
¶
¶
　　戸¶
¶
　　鬱林州唐開元戸一千九百一十七口九千六百九¶
十七¶
¶
　　廢牢州唐開元戸一千六百四十一口一萬一千七¶
<pb:KR2k0004_WYG_165-3b>¶
百五十二¶
¶
　　廢黨州唐開元戸一千三百口七千四百皇朝二縣¶
管户¶
¶
　　鬱林州風俗與廢牢州同¶
¶
　　夷人居山谷食用手搏酒名都林合糟共飲夜泊以¶
縱淫死則打鼓助哀孝子尤恐悲泣刻木契焉¶
¶
　　廢黨州風俗¶
¶
　　古黨洞夷人索婦必令媒引女家自送相見後即放¶
<pb:KR2k0004_WYG_165-4a>¶
女歸家任其野合胎後方還前生之子例非已(闕)女¶
以烏色相間為裙用緋黔裳下或腰領處為冶艶男¶
椎髻女散髪徒跣吹笙巢居夜泊¶
¶
　　土産¶
¶
　　貢布¶
¶
　　興業縣舊二鄉今四鄉本石南縣地唐乾封元年置今¶
為州理所　廢石南縣漢鬱林郡之地梁置定州陳置¶
石南郡隋改為縣初置於此　廢潭粟縣已上二縣舊¶
<pb:KR2k0004_WYG_165-4b>¶
廢　鬱平縣隋為縣屬貴州後廢　興徳縣唐武徳四¶
年分鬱林置已上二縣皇朝開寳七年并入興業縣¶
北斗山在州西北一十里　東斗山在州東北一十二¶
里¶
¶
　　南流縣東南九十里舊三鄉今四鄉唐武德四年析容¶
州北流縣置屬容州貞觀十一年改智州為牢州以縣¶
來屬皇朝徙于定州水口為理　廢牢州本定州郡理¶
南流縣秦為象郡地二漢屬日南郡吳省晉平吳復置¶
<pb:KR2k0004_WYG_165-5a>¶
宋分置南流郡齊梁為定州郡隋屬合浦郡唐武德二¶
年于今夷州義全縣置義州五年改為智州貞觀十二¶
年改為牢州以牢石為名天寳元年改為定川郡乾元¶
元年復為牢州本屬郡徼外蠻夷地漢牂牱郡地　廢¶
定川縣在廢州西北四十五里　廢巖川縣已上二縣¶
是貞觀十一年分南流縣置皇朝開寳七年同廢入南¶
流　牢石髙四十丈周圍二十里州因此為名　馬援¶
營　平烏石　獸頭石已上皆郡界之山名　廢黨州¶
<pb:KR2k0004_WYG_165-5b>¶
本寧仁郡理善勞縣即古西甌所居秦置桂林郡漢為¶
鬱林郡唐置黨州或為寧仁郡與平琴州同土俗西至¶
平琴治所二十里建中二年廢平琴州入理容山縣其¶
善勞縣在容山縣東二十里　廢善牢縣舊黨州之理¶
所　廢撫安縣在廢州東十五里　廢容山縣曾為黨¶
州之治所　廢懐義縣在舊州西北二十里已上四縣¶
與州同置皇朝開寳七年同廢入牢州南流縣屬鬱林¶
州　京觀征古黨洞殺俘虜處　大龍山山形似龍已¶
<pb:KR2k0004_WYG_165-6a>¶
上並廢黨州之事　廢平琴州本平琴州理容山縣漢¶
鬱林郡地唐置平琴州建中十二年并入黨州元領容¶
山懐義二縣尚列於廢黨州其福陽古符二縣已絶基¶
址舊長慶時管戸七百四十西至鬱林州九十里東至¶
黨州二十五里其蠶八熟多翡翠孔雀其地近海　鮫¶
魚狀如團扇口在腹中而方尾間有刺傷人甚毒皮裝¶
刀靶　鰐魚狀如鼉四足身長二丈齒如鋸口濶四尺¶
食人為窠生卵如鵞卵大死後骨已枯齒落更生朽盡¶
<pb:KR2k0004_WYG_165-6b>¶
乃止　猩猩郡國志云封溪有猩猩如黄狗人面善言¶
聲音如婦人　蚺蛇長十丈以婦人衣投之則蟠牙六¶
七寸辟不祥　沈懐逺南越記云鬱林郡地常多龍龍¶
有聲音如踐空地又鬱平縣有石井半甘半淡俗謂司¶
命井井周給闔境也又南有石室洞開虚映凝潔其中¶
有石人有石床可容百許人坐北有山枕𠋣相望塵境¶
亘寧越烏滸之氏　㯽榔樹如椶櫚髙七八丈無柯枝¶
上有十許葉正月結房一房二百餘子花甚香每生即¶
<pb:KR2k0004_WYG_165-7a>¶
落一籜籜堪為扇至五月熟大如鷄子以海蠡殻燒作¶
灰名曰蛤奔灰共扶留藤葉和而嚼之香美除口氣乆¶
食令人黒齒故南中有雕題黒齒之俗　椰子樹如檳¶
榔而髙大葉長二尺無陰陽結實一房生三十餘子如¶
𤓰其殻中有肉如熊白味似胡桃内有漿汁清如水甘¶
如蜜飲之愈渇殻堪為酒器皮堪縛船土人多種　人¶
面木春花夏實秋熟皮味甘酸實有核如胡桃兩邊似¶
人面　龍眼木實大如彈丸食之味甜也　桄榔木似¶
<pb:KR2k0004_WYG_165-7b>¶
椶櫚心中有麵　益智子似㢘薑香如荳蔲　犀牛有¶
角在額上其鼻上又有一角食荆棘冬月掘地藏而出¶
鼻辟不祥　銅船郡國志云馬援造銅船濟海既歸程¶
安令沈於渚天晴水澄徃徃望見船樓上恒似有四寸¶
水不知㡬十丈也一名越王船¶
¶
　　賓州¶
¶
　　賓州安城郡今理嶺方縣古越地秦桂林郡也漢改桂¶
林為鬱林又為鬱林郡之地屬嶺方縣自漢迄隋並無¶
<pb:KR2k0004_WYG_165-8a>¶
嶺方縣地唐貞觀五年析南方州之嶺方思干瑯琊三¶
縣南尹州之安城凡四縣置賓州十二年省思干縣天¶
寳元年改為安城郡至德二年改為嶺方郡乾元元年¶
復為賓州皇朝開寳六年州廢省瑯琊保城二縣入嶺¶
方一縣隸容州當年復置賓州從本部民之所請也¶
¶
　　元領縣二　　今一¶
¶
　　嶺方¶
¶
　　二縣廢¶
¶
<pb:KR2k0004_WYG_165-8b>¶
　　瑯琊　　保城¶
¶
　　州境¶
¶
　　東西(闕)　南北(闕)¶
¶
　　四至八到¶
¶
　　東北至東京五千里　西至(闕)　　　　　　　東¶
北至西京五千五百三十五里　北至長安五千¶
五百一十五里　西北至澄州八十八里通典云¶
　　(闕)　　　　　　　　　　　　　　　南至淳¶
<pb:KR2k0004_WYG_165-9a>¶
州二百五十里　東至貴州潮水縣界九十七里¶
東北至嚴州一百九十里　東北至象州三百二十¶
里　北至象州武化縣馬嶺為界一百里　東至¶
貴州二百二十五里¶
¶
　　户¶
¶
　　唐開元户一千九百八十六皇朝户主客五百四十¶
七¶
¶
　　風俗¶
¶
<pb:KR2k0004_WYG_165-9b>¶
　　嶺外邑居猶有&KR0227;冕之風其姓陸者績之遺嗣¶
尚有銀章青緺銅虎符鄉宗重之皆云績物也¶
説文云緺青綬也其俗有禮㑹擊皮鼓吹葫蘆¶
笙以為樂¶
¶
　　人物無¶
¶
　　土産¶
¶
　　貢藤桌　生思磨竹　思禮　&KR1874;&KR1599;蟲郡國志云形¶
如蟬新美可食如蠶種著草葉中得其子則母飛來¶
<pb:KR2k0004_WYG_165-10a>¶
就謂之青鳬束晢云青鳬可以還錢或云青蚨又有¶
錦鳥似鵲而大又有丹翠焉¶
¶
　　嶺方縣七鄉漢舊縣屬鬱林郡武德四年屬方州貞觀¶
五年改為賓州　廢瑯琊縣在州東二十里唐武德四¶
年析嶺方縣置　廢保城縣在州東八十里梁置安城¶
縣於此唐至德二年改為保城縣已上二縣皇朝併入¶
嶺方縣¶
¶
　　澄州¶
¶
<pb:KR2k0004_WYG_165-10b>¶
　　澄州賀水郡今理上林縣漢鬱林郡嶺方縣地唐武德¶
四年蕭銑置南方州領無虞瑯琊思干上林止戈賀水¶
嶺方七縣貞觀五年以上林止戈瑯琊嶺方屬賓州八¶
年改南方州為澄州天寳元年改為賀水郡乾元元年¶
復為澄州皇朝開寳六年併為上林一縣屬邕州當州¶
復置從本部民之所請也¶
¶
　　元領縣四　　今一¶
¶
　　上林¶
¶
<pb:KR2k0004_WYG_165-11a>¶
　　三縣廢¶
¶
　　止戈　無虞　賀水已上并上林¶
¶
　　州境¶
¶
　　東西(闕)　　　　　南北(闕)¶
¶
　　四至八到¶
¶
　　東至東京四千里　東至西京四千六百九十里¶
北至長安五千六百三十五里　東至賓州一百六¶
十五里　東南至賓州八十八里　西南至邕州二¶
<pb:KR2k0004_WYG_165-11b>¶
百四十里　東至嚴州二百二十六里　西北至泰¶
山四百三十五里¶
¶
　　户¶
¶
　　唐開元一千八百二十皇朝户(闕)¶
¶
　　風俗¶
¶
　　與栁州同¶
¶
　　人物無¶
¶
　　土産¶
¶
<pb:KR2k0004_WYG_165-12a>¶
　　貢金銀¶
¶
　　上林縣三鄉州理所漢領方縣地唐武德四年析置上¶
林縣　廢止戈縣在州西八十里本漢領方縣地　廢¶
無虞縣在州東三十七里唐武德四年析柳州馬平縣¶
置已上三縣皇朝并入上林　博邪山　羅冨山　賀¶
水　武齊水　吉東水已上皆郡邑之山水也¶
¶
　　象州¶
¶
　　象州象郡今理武化縣秦屬桂林郡地二漢屬鬱林郡¶
<pb:KR2k0004_WYG_165-12b>¶
地吳又分置桂林郡晉宋齊皆因之隋平陳置象州因¶
象山以為名煬帝廢州為始安郡之桂林縣唐武德四¶
年平蕭銑復置象州領陽壽西寧桂林武仙五德五縣¶
貞觀十五年省西寧縣割廢晏州之武化長風來屬天¶
寳元年改為象山郡乾元元年復為象州皇朝開寳元¶
年廢嚴州并歸化縣入來賓縣屬象州¶
¶
　　象州元領縣三¶
¶
　　陽壽　　武化　　武先¶
¶
<pb:KR2k0004_WYG_165-13a>¶
　　廢嚴州元領縣二　　今一¶
¶
　　來賓割屬象州¶
¶
　　一縣廢¶
¶
　　歸化併入來賓¶
¶
　　州境¶
¶
　　東西四百二十七里　南北二百五十七里¶
¶
　　四至八到¶
¶
　　東北至南京四千二百六十里東至(闕)¶
¶
<pb:KR2k0004_WYG_165-13b>¶
　　北至西京四千六百八十五里　北至長安五千九¶
百二十五里　東至龔州二百六十五里不通馬¶
西至栁州馬平縣二十七里　南至貴州三百里¶
北至栁州象縣一百六十里　東南至潯州桂平縣¶
一百五十里　西南澄州界二百一十七里　東北¶
至西唐州一百九十里　西北至栁州二百里¶
¶
¶
　　象州唐開元户五千五百¶
¶
<pb:KR2k0004_WYG_165-14a>¶
　　廢嚴州唐開元户一千八百五十九皇朝户主一千¶
一百三十四客一千三百六十¶
¶
　　風俗¶
¶
　　與繡州同¶
¶
　　姓氏¶
¶
　　(闕)¶
¶
　　土産¶
¶
　　有古紵俚人以為布書云島夷卉服此也　人面子¶
<pb:KR2k0004_WYG_165-14b>¶
樹葉似龍眼而長¶
¶
　　陽壽縣舊二鄉今四鄉漢中留縣也屬鬱林郡又改為¶
桂林郡隋改名象州仍改中留為桂林縣唐武德四年¶
改為武德縣于縣界置象州貞觀中移州于武化天寳¶
元年八月改武德為陽壽大厯十一年復移州歸壽陽¶
即今理¶
¶
　　武化縣東六十里舊四鄉今二鄉漢潭中縣地屬鬱林¶
郡隋置建陵縣屬桂林唐武德四年析建陵置武化縣¶
<pb:KR2k0004_WYG_165-15a>¶
屬晏州貞觀十二年廢晏州來屬仍自武德縣移象州¶
于縣置非秦之象郡秦之象郡今之合浦縣也大厯十¶
一年移州歸壽樂宜舊城　程郎水一名思傍水在邑¶
界¶
¶
　　武仙縣東北九十里舊五鄉唐武德四年析桂林置¶
仙人山嶺表録云象州武仙縣舊有神仙集衆髙山羽¶
駕時如建州武夷山皆有仙人換骨函存象山在州¶
城西岸去城五里高四十丈其形如象因山得名¶
<pb:KR2k0004_WYG_165-15b>¶
銅鼓瀨又有銅鼓山在郡東界　淣淣溪雜夷山居之¶
所　風母獸似猿無尾眼赤見人則低頭藏面如似有¶
罪輒向人叩頭打死人開其口向風便生異物志云謂¶
之平猴　鼠獸長四尺馬蹄牛尾如猿有兩乳其聲如¶
嬰兒一母惟一子其溺地一瀝成一鼠出則歲災　苦¶
姑鳥聲如人音多懷愴悽異物志云謂苦姑鳥　懶婦¶
獸異物志云昔有懶婦織於機中常睡其姑以杼打之¶
恚死今背上猶有杼文瘡痕大者得膏三四斛若用照¶
<pb:KR2k0004_WYG_165-16a>¶
書及紡織則暗若以㑹衆賔歌舞則明¶
¶
　　來賓縣西一百五十里舊二十四鄉今二鄉元屬嚴州¶
併歸化入來賓縣屬象州　䍧牱水郡國志云嚴州州¶
門有長水深八丈從䍧牱河下　廢嚴州荆州禹貢之¶
域漢武帝平南越即象郡之地也歴晉宋齊梁不改後¶
爲獠所置唐乾封三年詔致生獠置嚴州及三縣地在¶
嚴岡之側因為名天寳元年改為修德郡乾元元年復¶
為嚴州　廢歸化縣與州同置亦同廢¶
<pb:KR2k0004_WYG_165-16b>¶
¶
¶
¶
¶
¶
¶
¶
¶
　　太平寰宇記卷一百六十五¶
¶
