# -*- mode: mandoku-view -*-
#+TITLE: 太平寰宇記
#+DATE: 2019-03-29 20:51:37.689346
#+PROPERTY: ID KR2k0004
#+PROPERTY: BASEEDITION WYG
#+PROPERTY: WITNESS master    
#+PROPERTY: JUAN 36
<pb:KR2k0004_WYG_036-1a>¶
　　欽定四庫全書¶
¶
　　太平寰宇記卷三十六¶
¶
　　宋　樂史　撰¶
¶
　　闗西道十二¶
¶
　　延州¶
¶
　　延州延安郡今理膚施縣禹貢雍州之域春秋時白翟¶
所居秦屬上郡漢為上郡高奴縣之地今州理即上郡¶
高奴縣之城項羽三分秦地以董醫為翟王都高奴即¶
<pb:KR2k0004_WYG_036-1b>¶
其地也魏省上郡至晉䧟於戎狄其後屬赫連勃勃後¶
魏滅赫連昌以為統萬鎮孝武置金明郡宣武帝置東¶
夏州廢帝以為延州以界内延水名置總管管丹延綏¶
三州隋開皇八年廢摠管為延州煬帝為延安郡唐武¶
徳元年改為延州總管府領膚施豐林延州三縣管南¶
平北武東夏三州四年又管丹廣達三州貞觀元年罷¶
都督府開元二年復置都督府領綏丹渾等州天寶元¶
年改為延安郡乾元元年復為延州皇朝為彰武軍節¶
<pb:KR2k0004_WYG_036-2a>¶
度¶
¶
　　元領縣十¶
¶
　　豐林　甘泉鄜州割到　金明　延川　膚施　延¶
長　延水　門山　臨真　敷政¶
¶
　　州境¶
¶
　　東西三百六十四里　南北二百六十一里¶
¶
　　四至八到¶
¶
　　東南至東京一千五百三十里　東南至西京一千¶
<pb:KR2k0004_WYG_036-2b>¶
一百三十里　西南至長安九百里　東至隰州三¶
百九十里　南至鄜州一百五十里　西至慶州四¶
百五十里　北至夏州三百六十里　東至慈州三¶
百九十四里　西南至鄜州一百三十里　東南至¶
延州三百三十里　西北至夏州長澤縣一百七十¶
里　東北至隰州黄河界二百二十里至河自濕州¶
一百四十里¶
¶
　　户¶
¶
<pb:KR2k0004_WYG_036-3a>¶
　　唐開元户一萬六千三百四十五皇朝管户主一萬¶
二千一百七十九客四千二百七十二¶
¶
　　風俗¶
¶
　　畧與鄜州仝¶
¶
　　姓氏(闕)¶
¶
　　人物無¶
¶
　　土産¶
¶
　　尤出麝香　黄蠟貢　秦膠¶
¶
<pb:KR2k0004_WYG_036-3b>¶
　　膚施縣凡二鄉本秦舊縣屬上郡趙武靈王滅中山遷¶
其人於膚施漢書奴匃南侵至朝那膚施卽其處也魏¶
䧟戎狄隋大業三年分置豐林金明二縣于此置膚施¶
縣　五龍山有帝原水出焉有帝皇五龍祠四所在山¶
上地志亦謂之仙人神泉祠　龍尾水出郡北龍尾溪¶
故名龍尾水　清水注水經云清水出上郡北流至老¶
人谷俗謂老人谷水又東經高奴縣合豐水　伏龍山¶
在縣西北五里南北一帶按山形似臥龍是上郡之名¶
<pb:KR2k0004_WYG_036-4a>¶
山　濯筋川水去縣(闕)九里自金明縣南流入縣界至¶
州城一十五里入豐林縣界耆老云昔日尸毗王割身¶
救鴿身肉並盡於此水中濯其筋骨因此為名¶
¶
　　延長縣東一百二十里依舊二鄉本秦膚施縣地後魏¶
廢帝元年於兵頭原置廣安縣隋開皇二年移于譚信¶
原以廣字犯太子名改為延安唐武徳移就濯筯川西¶
南廣徳二年改安為長天成三年遭大水移就舊縣一¶
百步靠坡置　髑髏山神廟在縣六十里耆老相傳古¶
<pb:KR2k0004_WYG_036-4b>¶
時鬭戰相殺収入人數十萬於此山因置祠廟　獨戰¶
山縣北四十五里山高峻嶮一人獨戰可以當千¶
延水縣東北一百一十五里元七鄉本漢臨河縣地秦¶
滅六國使䝉恬將兵十萬擊匈奴悉収河南地因河為¶
塞築四十四縣城臨河徙謫戍以充之漢因之在今縣¶
理北十有五里臨河故城是也后魏於其中置安民縣¶
并安民鎮屬東夏州隋文帝廢置安民戍唐武徳二年¶
重置安民縣屬延州貞觀二十三年改為𢎞風神龍元¶
<pb:KR2k0004_WYG_036-5a>¶
年更為延水縣取吐延水為名今在舊縣西骨胡川¶
骨胡川自綏州綏徳縣界四十里合黄河古老云胡名¶
骨胡川漢乾名川今無水　盟津黄河在縣東八里按¶
禹貢云導河積石至於㡣門山海經云河出崑崙其水¶
從綏州綏徳縣界南流入縣界　五龍泉在縣東一里¶
平石縫中湧出有雄吼之聲其水甘美可濟一方上有¶
五龍堂故曰五龍泉¶
¶
　　門山縣東二百四十里元三鄉本漢定陽縣地周宣帝¶
<pb:KR2k0004_WYG_036-5b>¶
大象元年分汾州雲巖二縣于本縣南六里置門山縣¶
北有山其形象如門因以為名唐武徳八年移於崇斯¶
堡不通人馬總章二年移于原上廣徳二年割屬延州¶
　黄河在縣東三十五里北自延長縣界過八丹州¶
重覆山在縣東二十七里山形重叠因名重覆山　渭¶
牙川在縣三十里自延長雲巖二縣界來七十五里却¶
入黄河¶
¶
　　臨真縣東南一百三十里依舊四鄉本漢高奴縣地後¶
<pb:KR2k0004_WYG_036-6a>¶
魏太武置臨真縣屬偏城郡周武天和元年稽胡判攻¶
破城遂移于流川隋大業十二年賊張誚攻破又移就¶
曷鷄城權住義寕元年稽首領國武徳三年郡廢縣𨽻¶
延州從曷雞城移就流川舊處即今理所　庫利川在¶
縣北一十五里耆老相傳云土田沃壤五榖豐饒胡¶
稱貯舊榖為庫利　黒城在縣東二十五里庫利東流¶
洛交口赫連勃勃置大象二年於此置郡其城縁山坡¶
﨑嶇不正遂名黒城¶
¶
<pb:KR2k0004_WYG_036-6b>¶
　　敷政縣西一百二十里依舊六鄉本漢高奴縣地後魏¶
太和初置固城縣隋開皇六年於其中置金城鎮唐武¶
徳二年移縣就鎮因改為金城縣天寶元年改為敷政¶
縣　三塠山在縣北一里其山土石相雜上有三冡逺望¶
如塠物因以為名　洛河在縣西十七里穿蕃部來至¶
城下　金蹄犢子殿在縣西三里有古城昔有犢子出¶
於石縫中金蹄銀角化見坡犁王立此廟城今毁¶
豐林縣東南二十里舊四鄉今三鄉亦高奴之地晉立¶
<pb:KR2k0004_WYG_036-7a>¶
為臨河縣尋廢後魏太和元年置廣武縣後周大象元¶
年移于今所改為豐林縣隋初廢唐武徳二年復置¶
青化水在縣東北四十三里出自嘉泉東流入濯筋河¶
　嘉泉耆老云水湧出飛流一丈似團碾可嘉因以名¶
之　鳥耶水谷在縣東北出本界南流入濯筋河¶
甘泉縣南七十一里元舊二鄉本漢雕隂縣晉為狄所¶
居其地有阿伏斤谷水源隠伏於川陸故名伏陸唐武¶
徳元年分洛交縣於此置伏陸縣屬鄜州天寶元年改¶
<pb:KR2k0004_WYG_036-7b>¶
為甘泉縣以其泉甘美為名　伏陸山在縣理東北¶
故雕隂縣在今縣南四十里　雕隂山在縣二十里山¶
夾土石為鴈雕之所居在洛水西二百步　甘泉在縣¶
南巖谷上其泉去地一丈飛流激下其味甘美隋煬帝¶
逰此飲之取入内又泉側有竒鳥一隻身胸項白足赤¶
尾如小山鵲上黒下白其聲數種　洛水在縣西源出¶
慶州洛源縣漢書地理志云洛水出北蠻夷中又按洛¶
源縣即漢歸徳縣　阿伏斤水川在縣二十九里源出¶
<pb:KR2k0004_WYG_036-8a>¶
大盤山東南姚嶮谷流入洛水阿伏斤者夷人名也¶
金明縣北五十里舊四鄉今三鄉亦漢高奴之地楚漢¶
之際董翳所都後魏太武十二年於此置廣洛縣以界¶
有洛水所經故立廣洛為名耳隋仁夀元年改為金明¶
縣避煬帝名也大業十二年省入膚施縣唐武徳六年¶
又分置金明縣　金明縣水自縣北蕃部來一十五里¶
西過南流入膚施縣界　渾州川水在縣二十里自閣¶
門府來至縣西前合濯筋水¶
¶
<pb:KR2k0004_WYG_036-8b>¶
　　延川縣東南一百七十里舊二鄉本臨河縣地後漢省¶
後魏分安民縣於此置交安縣以稽胡未淳取文徳以¶
來之之義隋開皇十八年改為延川縣取内吐延川為¶
名大業十三年改為文州唐徳武二年廢城南有歌基¶
川遂置基州歌基者胡云濯筋川是也五年改為北基¶
州貞觀八年廢屬延州為延川縣　青眉山在縣西北¶
六十里耆老云後魏有吐蕃青眉家簇居　吐延水在¶
縣北自綏州綏徳縣及蕃界來¶
¶
<pb:KR2k0004_WYG_036-9a>¶
　　靈州¶
¶
　　靈州靈武郡今理迴樂縣禹貢雍州之域春秋及戰國¶
屬秦及秦并天下為北地郡漢即富平縣之地後漢永¶
初五年西羌大擾詔令郡人移地池陽至順帝永建四¶
年歸舊土後魏太武帝平赫連昌後置薄骨律鎮在河¶
渚上舊赫連菓城也孝昌二年置靈州按括地志云薄¶
骨律鎮城以在河渚之中隨水上下未嘗䧟沒故號曰¶
靈州初在河北胡城大統六年於菓園復築城以為州¶
<pb:KR2k0004_WYG_036-9b>¶
即今州城是也按陸恭之風土記云朔方故城太和十¶
年改為沃野鎮至後周又置普樂郡隋開皇初郡廢又¶
置靈武郡唐武徳元年改為靈州總管府領廻樂𢎞静¶
懷逺靈武鳴沙五縣二年以鳴沙縣屬西㑹州貞觀四¶
年於廻樂縣界置廻環二州並屬靈武都督府十三年¶
廢廻環二州靈州都督入靈鎮二州二十年鐵勒歸附¶
於州界置臯蘭高麗祁連三州並屬靈州都督府永徽¶
元年廢臯蘭三州調露元年又置魯麗塞舎依契等六¶
<pb:KR2k0004_WYG_036-10a>¶
州摠為六胡州開元初廢復置東臯蘭燕然山雞田鷄¶
鹿燭龍等六州並寄靈州界屬靈州都督府開元二十¶
一年於邊境置節度以遏四夷靈州常為朔方節度使¶
理所天寶元年改為靈武郡至徳元年肅宗於靈武即¶
位升為大都督府乾元元年復為靈州皇朝為朔方節¶
度¶
¶
　　元領縣六　今一¶
¶
　　廻樂¶
¶
<pb:KR2k0004_WYG_036-10b>¶
　　五縣廢¶
¶
　　懐逺　靈武　𢎞静　温池　鳴沙¶
¶
　　今領鎮七管蕃户¶
¶
　　清逺　昌化　保安　保静　臨河　懐逺　定逺¶
州境¶
¶
　　東西五百八十里　南北八十里¶
¶
　　四至八到¶
¶
　　東南至東京二千五百三十里　東南至西京二千¶
<pb:KR2k0004_WYG_036-11a>¶
一百一十里　東南至長安一千二百五十里　東¶
至鹽州三百里　西南至涼州九百里　南至寕州¶
五百里　北至磧嶺彌娥川水一千里　東南至慶¶
州六百四十里　西南至豐安一百八十里　東北¶
至豐州九百三十七里¶
¶
　　户¶
¶
　　唐天寶户一萬一千四百五十六皇朝户二千六百六¶
十一蕃漢相雜¶
¶
<pb:KR2k0004_WYG_036-11b>¶
　　風俗¶
¶
　　本雜羌戎之俗後周宣政二年破秦將呉明徹遷其¶
人於靈州其江左之人崇禮好學習俗相化因謂之¶
塞北江南¶
¶
　　人物¶
¶
　　傅詔靈州人晉司𨽻校尉咸七世孫詔愽覽古今世¶
稱學府¶
¶
　　土産¶
¶
<pb:KR2k0004_WYG_036-12a>¶
　　甘草　青蟲子　鹿皮　紅花　鳥翎　雜筋　野¶
馬皮　鹿角膠　麝香　白鶻翎　花從容　野猪¶
黄¶
¶
　　鹽池在廻樂縣周廻三十里¶
¶
　　渾懐鄣注水經云河水東北經渾懐鄣　菓洲水經¶
云河水北有薄骨律鎮城在渚上舊赫連果城也桑¶
菓榆林列植其上故謂之菓洲　鳴沙西枕黄河人¶
馬行沙有聲異於餘沙故曰鳴沙因為縣今即威州¶
<pb:KR2k0004_WYG_036-12b>¶
城是其地也　白馬騮城十六國春秋云赫連勃勃¶
時有駿馬死即取毛為號故名其城為白馬騮　㤗¶
山在河之東北連亘彌逺　警山時有警急即山先¶
有大響　隠山多有靈霧隠多見少故以得名　石¶
樓山山形似樓因以樓名　如意泉以供給人馬如¶
意充足故以為名　艾山渠後魏刁雍為薄骨律鎮¶
將重開石渠通河溉田四萬頃人今頼之　渌漣池¶
赫連勃勃每畋于三交渌漣池　青鹽澤按漢書云¶
<pb:KR2k0004_WYG_036-13a>¶
　朔方縣青鹽澤在其南　千金坡　富平津　靈泉¶
廻樂縣舊十二鄉今十鄉本漢富平縣地屬北地郡今¶
在縣理西南宫平故城是也後周置廻樂縣城枕黄河¶
後魏刁雍為薄骨律鎮將上表請開富平西三十里艾¶
山舊渠通河水溉公私田四萬頃人獲其利孝文太和¶
七年雍又上表論漕運曰奉詔高平安定統萬髙平為¶
澤州安定今涇州統萬今夏州及臣所守四鎮出車五¶
千運屯榖五十萬斛付沃野鎮以供軍糧臣鎮去沃野¶
<pb:KR2k0004_WYG_036-13b>¶
鎮八百里道多深沙輕車往來猶以為難設令載榖不¶
過二十石每涉深沙必致滯䧟又榖在河西轉運至沃¶
野越渡大河計車五十乗運榖十萬斛百餘日乃得一¶
返大廢生民耕鑿之業車牛艱阻至一嵗不過二運五¶
十萬斛乃經三年臣聞鄭白之渠逺引淮海之粟泝流¶
數千周年乃得一至猶稱國有儲糧民用安樂今求於¶
牽屯山河之水次(注)在今源州高平縣即今笄頭山語¶
訛亦曰笄屯山可造船二百艘二船為一舫一舡勝二¶
<pb:KR2k0004_WYG_036-14a>¶
十斛一舫十人計須千人臣鎮内之兵率皆習水一運¶
二十萬斛舫舟順流而五日至自沃野牽上十日還到¶
合上十六日得三月一返從至九月三返運送六十萬¶
計用人功輕於車用運十倍有餘不費牛力又不費田¶
世祖喜之詔曰非但一運自可永以為式　薄骨律渠¶
在縣南六十里溉田一千餘頃　長樂山一名達樂山¶
亦曰鐸落泉山以山下有鐸落泉水故名舊吐渾部落¶
所居今吐蕃置兵以守之　大石山經云河水至此兩¶
<pb:KR2k0004_WYG_036-14b>¶
山相對水出其間即上河峽也俗號青山　黄河酈元¶
注經云其間即上河峽谷謂之青山峽是此　白草水¶
在縣西南原出平地　富平故城漢為縣故城在本縣¶
西南　温泉鹽池在縣四十里周廻三十里出鹽¶
¶
　　五縣廢¶
¶
　　懐逺縣北一百二十五里三鄉本漢富平縣地周建徳¶
三年遷二萬户於此置郡及縣並名懐逺隋開皇三年¶
罷郡而縣額不改復𨽻靈州縣有鹽池三所隋廢　温¶
<pb:KR2k0004_WYG_036-15a>¶
泉山　貂泉　黄河水經云河西溢於窳渾澤漢書衛¶
青絶梓嶺梁北河謂此處也　蘭山澤六鎮三戍按陸¶
恭之風土記云正始三年尚書源思禮侍郎韓貞撫巡¶
蕃塞以沃野鎮居南其蘭山澤六鎮不齊别置三戍¶
隋長城隋大業中築在縣西北大河外　靈武城在縣¶
東北隔河一百里其城本䝉恬築　新堡在縣西北四¶
十里永昌元年置堡内安置防禦軍二千五百人糧五¶
萬舊名千金堡¶
¶
<pb:KR2k0004_WYG_036-15b>¶
　　靈武縣西北十八里四鄉本漢富平縣漢置渾懐都尉¶
理所注水經云河水又東北經渾懐鄣西是也後魏太¶
和初平三齊後徙歴下人處于此遂有歴城之名後周¶
因置歴城郡於此周天和三年廢郡為胡城鎮以統之¶
至唐武徳五年移舊靈武縣於此　薄骨律渠經縣西¶
南五十里　黄河自廻樂縣界流入　千金陵在縣北¶
四十二里長五十里濶十里¶
¶
　　𢎞静縣東北六十里三鄉本漢富平縣地按隋圖經云¶
<pb:KR2k0004_WYG_036-16a>¶
𢎞静縣本漢城居河外三里乃舊薄骨律鎮倉城也後¶
新立𢎞静鎮徙闗東漢人以充屯田隋立為縣至徳元¶
年改為保静縣　賀蘭山在縣西北十三里山上多有¶
白草遥望青白如駿馬北人呼駿馬賀蘭鮮卑之𩔖多¶
依山谷為氏族今賀蘭姓者因此山名　典農城按注¶
水經云河水又東過朔方郡𢎞静縣典農城是此也¶
温池縣東西一百八十里二鄉本漢富平縣地亦為𢎞¶
静縣地唐神龍元年置縣¶
¶
<pb:KR2k0004_WYG_036-16b>¶
　　鳴沙縣西一百二十里三鄉本漢富平縣地屬安定郡¶
後周保定二年此處置㑹州建徳六年廢郡立鳴沙鎮¶
隋文帝置環州以大河環曲為名仍立鳴沙縣屬焉此¶
地人馬行沙有聲異於餘沙故曰鳴沙大業三年罷環¶
州以縣屬靈武唐貞觀六年復置環州九年州又廢縣¶
歸靈州神龍中為黙啜所冦因而荒廢逺移縣於廢豐¶
安城即今縣理其舊縣基咸亨三年歸復因以其地置¶
安樂州仍移吐谷渾部落自涼州徙於鄯州既而不安¶
<pb:KR2k0004_WYG_036-17a>¶
其居又徙於靈州之境置安樂州以處之是後復䧟蕃¶
中吐蕃嘗置兵以守之大中三年七月靈武節度使朱¶
叔明奏収復安樂州八月勅安樂州為威州仍領鳴沙¶
縣後州與縣俱廢　長樂山按十道記云安樂州在靈¶
武南稍東一百八十里近長樂山下北山一名鐸落山¶
以山下有鐸落泉水故以為名舊吐渾部落所居樹¶
樓山空青山並在邑界　黄河西自㑹州及蘭州界流¶
入　廢定逺縣在州東北二百里唐先天二年郭元振¶
<pb:KR2k0004_WYG_036-17b>¶
以西城逺濶豐安勢孤中間千里無城烽堠杳𣺌故置¶
此城募徤兵五千五百人以鎮之其後信安王禕臾築¶
羊馬城幅員一十四里　經畧軍在夏州西北三百里¶
天寶中王忠嗣奏於榆多勒城置軍今屬武陵節度西¶
南去靈武六百餘里¶
¶
　　今管鎮七　黄河南岸¶
¶
　　城下管蕃部三¶
¶
　　傍家外生族巡檢使移香一族¶
¶
<pb:KR2k0004_WYG_036-18a>¶
　　媚家族巡檢使保尾一族¶
¶
　　越邦族巡檢使羅香一族¶
¶
　　清逺鎮管蕃部九¶
¶
　　青天門一族　　　　泥悉逋一族¶
¶
　　羅泥一族　　　　　羅泥磨廢一族¶
¶
　　噤埋一族　　　　　嗓□也移一族¶
¶
　　封家一族　　　　　宗家一族¶
¶
　　越邦一族¶
¶
<pb:KR2k0004_WYG_036-18b>¶
　　漢户主客四十二¶
¶
　　黄河北岸¶
¶
　　昌化鎮管蕃部一¶
¶
　　吐蕃村巡檢使委尾一族¶
¶
　　漢户主客四十二¶
¶
　　保安鎮管蕃部一¶
¶
　　傍家外生巡檢使拓㧞第一族¶
¶
　　漢户主客二百三十四¶
¶
<pb:KR2k0004_WYG_036-19a>¶
　　保静鎮管蕃部六¶
¶
　　吐蕃巡檢委尾一族¶
¶
　　右廂巡檢使成悉逋等一族¶
¶
　　右廂巡檢使榜下義征陽尉等一族¶
¶
　　右廂務下義征使羅慶等一族¶
¶
　　狼咬村義征使埋慶等一族¶
¶
　　鬼悉涡巡檢使庾子等一族¶
¶
　　漢户主客一百七十五¶
¶
<pb:KR2k0004_WYG_036-19b>¶
　　臨河鎮管蕃部三¶
¶
　　小父兒義征使嘊悉逋一族¶
¶
　　鬼悉涡巡檢副使庾十一族¶
¶
　　漢户主客六十七¶
¶
　　懐逺鎮管蕃部六¶
¶
　　羅悉逋族巡檢使八竾一族¶
¶
　　漢户主客二百二十二¶
¶
　　定逺鎮管蕃部四¶
¶
<pb:KR2k0004_WYG_036-20a>¶
　　麵冡族都指揮使麵守榮麵再遇等一務¶
¶
　　竾浪族巡檢使西逋等一務¶
¶
　　富兒族巡檢使越啜等一務¶
¶
　　小阿父兒族廵檢使遇悉逋等一務¶
¶
　　右自唐貞觀四年於廻樂縣界置廻環二州並屬靈¶
武都督府十三年廢廻環二州二十年鐵勒歸附¶
於州界置臯蘭高麗祁連三州並屬靈州永徽元¶
年廢臯蘭等三州調露元年又置魚麗塞舎依契¶
<pb:KR2k0004_WYG_036-20b>¶
等六揔為六胡州開元初廢復置東臯蘭州寄鳴¶
沙縣界燕然州鷄鹿州鷄田三州寄廻樂縣界燕¶
山燭籠二州寄温池縣界並是突厥九姓部落所¶
處唐末並廢今但存七鎮而已¶
¶
¶
¶
¶
　　太平寰宇記卷三十六¶
¶
