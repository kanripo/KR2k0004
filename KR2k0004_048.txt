# -*- mode: mandoku-view -*-
#+TITLE: 太平寰宇記
#+DATE: 2019-03-29 20:51:36.237411
#+PROPERTY: ID KR2k0004
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 48
<pb:KR2k0004_WYG_048-1a>¶
　　欽定四庫全書¶
¶
　　太平寰宇記卷四十八¶
¶
　　宋　樂史　撰¶
¶
　　河東道九¶
¶
　　慈州¶
¶
　　慈州文城郡今理吉鄉縣禹貢冀州之域赤狄廧咎如¶
之國在春秋時晉之屈邑獻公子夷吾所居事同重耳¶
晉里克敗狄于采桑是也六國魏之封域漢為北屈縣¶
<pb:KR2k0004_WYG_048-1b>¶
屬河東郡汲郡古文有曰翟章救鄭次於南屈應劭曰¶
有南故稱北也魏晉屬平陽郡東魏初置定陽郡并置¶
定陽縣值河西定陽胡人渡河居於此立為郡因以名¶
之至天平元年以州南界汾水所經故置南汾州後周¶
建徳六年又改南汾州為西汾州隋開皇元年改定陽¶
郡為吉陽郡三年罷郡為縣十年改為耿州以州南舊¶
祖乙城為名十八年改為汾州仍改定陽縣為吉昌縣¶
大業三年廢置文城郡唐武徳元年改為汾州五年¶
<pb:KR2k0004_WYG_048-2a>¶
又改為南汾州貞觀八年改為慈州以州城内舊有¶
慈烏城為名天寶元年改為文城郡乾元元年復為¶
州¶
¶
　　元領縣五　今三¶
¶
　　吉鄉　文城　鄉寧¶
¶
　　二廢縣¶
¶
　　仵城併入吉鄉　吕鄉併入鄉寧¶
¶
　　州境¶
¶
<pb:KR2k0004_WYG_048-2b>¶
　　東西二百五十一里　南北二百一十二里¶
¶
　　四至八到¶
¶
　　東至東京一千二百里　東南至西京七百二十五¶
里　西南至長安六百八十五里　東至晉州二百¶
四十里　南至絳州二百七十三里　西至黄河六¶
十五里　正西㣲北至丹州一百七十里　北至隰¶
州二百里　東南至絳郡太平縣一百九十里　西¶
南至同州韓城縣界一百七十五里　西北至延州¶
<pb:KR2k0004_WYG_048-3a>¶
二百九十里　東北至汾州五百里¶
¶
　　户¶
¶
　　唐開元户一萬二千二百七十五皇朝管户主五¶
千三百一十一客六百三十¶
¶
　　人物無¶
¶
　　風俗¶
¶
　　同晋州¶
¶
　　土産¶
¶
<pb:KR2k0004_WYG_048-3b>¶
　　蠟蠋貢　賦麻布　緑礬　鐵¶
¶
　　吉鄉縣舊四鄉今五鄉漢北屈縣地屬河東郡左氏謂¶
屈産之乗即夷吾所居稱此邑有駿馬今縣北二十一¶
里古城即漢邑理於此後魏孝文帝移於今州置定陽¶
郡并置定陽縣㑹有河西定陽胡人渡河居於此因此¶
為名隋開皇三年廢定陽郡置石州其縣屬州十八年¶
改定陽縣為吉昌縣大業三年改石州為離石郡縣屬¶
不改唐貞觀十八年改置慈州縣依舊屬焉後唐改吉¶
<pb:KR2k0004_WYG_048-4a>¶
鄉避國諱　壺口山在縣西南五十里禹貢曰旣載壺¶
口治梁及岐地理志云禹貢壺口山在北屈縣東南¶
風山在縣北三十里山上有穴如輪風氣蕭瑟未嘗暫¶
止當風衝略不生草故以風為名　黄河北自文成縣¶
流入去縣六十里　羊求水出羊求川去縣五十三里¶
　姚萇城在縣西五十二里本姚萇所築其城西接黄¶
河控帶龍門孟門之險周齊交争之地齊後主武平二¶
年遣右丞相斛律明月左丞相平原王段孝先破周兵¶
<pb:KR2k0004_WYG_048-4b>¶
於此城下遂立碑以表其功碑見存齊氏又於此置城¶
鎮開皇廢唐武德二年又置鎮九年廢城髙二丈周廻¶
五里¶
¶
　　文城縣西北六十五里舊二鄉今一鄉本漢北屈縣地¶
屬河東郡後魏孝文帝於此置斤城縣屬定陽郡隋開¶
皇三年罷郡置汾州十六年復於今吉鄉縣置耿州改¶
斤城為文城縣屬耿州十八年又改耿州為汾州縣仍¶
屬之大業三年改汾州為文城郡縣屬不改　石門山¶
<pb:KR2k0004_WYG_048-5a>¶
在縣北六十里　孟門山俗名石槽在縣西南三十里¶
淮南子曰龍門未闢吕梁未鑿河出孟門之上大溢逆¶
流無有丘陵髙阜名曰洪水大禹䟽通謂之孟門水經¶
注風山西四十里河南孟門與龍門相對即龍門之上¶
也實為黄河之巨扼今按河南有山鑿中如石槽東流¶
懸注七十餘尺兼孟津之名矣　文公故城在縣北三¶
里故老曰此城晉文公為公子時避驪姬之難從蒲奔¶
狄因築此城人遂呼為文公城　石槽祠在縣西臨河¶
<pb:KR2k0004_WYG_048-5b>¶
東岸即龍門也　蒲水冀州圖云蒲水北從龍泉郡南¶
入昕川注於河　廢仵城縣本漢北屈縣屬河東郡後¶
魏於此置仵城郡領京軍縣孝文帝改京軍為仵城縣¶
開皇三年廢仵城郡縣改屬文城郡唐改屬慈州顯德¶
三年併入吉鄉縣　石門山在縣北六十里其山石壁¶
夾道如門因以為名　横嶺山在縣東六十五里　拓¶
定故城在縣西一里周保定四年置以拓齊境因以為¶
名周顯徳三年廢¶
¶
<pb:KR2k0004_WYG_048-6a>¶
　　鄉寧縣東南五十里舊二鄉今三鄉本漢臨汾縣地屬¶
河東郡後魏太武帝分臨汾縣置太平縣孝文帝又分¶
太平縣置昌寧縣屬定陽郡隋開皇元年改定陽郡為¶
吉陽郡縣仍屬之十六年昌寧改屬耿州十八年又屬¶
汾州大業二年改汾州為文城郡縣仍隸焉唐又屬南汾¶
州貞觀八年改為慈州縣又屬焉後唐改鄉寧　兩乳¶
山在縣西南七十里有山兩岫望如乳形因以為名¶
黄河北從吉昌縣界流入去縣七十九里　倚梯故城¶
<pb:KR2k0004_WYG_048-6b>¶
在縣西南一百五里累石為之東西兩面據嶺臨谷西¶
南二面俯眺黄河懸崖絶壁百有餘尺其西南角即龍¶
門之上口也以城髙峻非倚梯不得上因以為名城中¶
有禹廟後魏孝文帝西廵至此立碑見今存　禹廟在¶
縣西北一百五里龍門東岸上其碑是後魏孝文帝所¶
立　晉荀息墓在縣東北一十六里　廢吕香縣本漢¶
臨汾縣地按郡國縣道記云吕鄉本漢之北屈地或謂¶
之臨汾地則誤矣後魏太和四年於此置京軍縣　仵¶
<pb:KR2k0004_WYG_048-7a>¶
城郡即仵城縣孝文改為平昌縣隋開皇十六年省平¶
昌入仵城縣義寧元年於今縣東二十里又置平昌縣¶
因後魏舊名貞觀二年改為吕鄉縣以舊吕鄉名焉髙¶
宗上元三年移於今即是周顯徳三年併入鄉寧縣¶
馬頭山在縣東南六十里其山峭嶷如馬首因以為名¶
　横嶺山在縣西北六十一里　騏邑郡國縣道記云¶
騏漢縣後漢省武帝封屬國駒㡬為侯漢志云侯國又¶
表注稱在北屈界舊地書並失所在今郡東一百四十¶
<pb:KR2k0004_WYG_048-7b>¶
里則今邑是也按縣東南約六七十里有馬頭山葢山¶
形似馬因以為名騏則馬之駿異葢縣因山為名即知¶
今縣是也¶
¶
　　隰州¶
¶
　　隰州大寧郡今理隰川縣禹貢冀州之域春秋時晉國¶
地七國時屬魏左氏傳曰晉驪姬使外嬖梁五與東闗¶
嬖五言於公曰蒲與二屈君之疆也不可以無主乃使¶
重耳居蒲城注曰蒲平陽蒲子城也按重耳所居今州¶
<pb:KR2k0004_WYG_048-8a>¶
北四十里隰川縣界北蒲邑故城是也七國時屬魏史¶
記曰魏地東盡河東河内又曰西河魏文侯所興吳起¶
為西河守政化大行文侯旣卒王錯譖之於武侯吳起¶
曰吾恐西河將為秦有遂奔楚未久西河果入於秦按¶
魏西河今勝州富長縣所理是秦為河東郡地在漢為¶
蒲子縣屬河東郡後魏初屬仵城郡孝文改蒲子為長¶
壽縣太和十二年於此置汾州周宣帝大象元年於今¶
州東百步置龍泉郡開皇五年改為隰州大業三年又¶
<pb:KR2k0004_WYG_048-8b>¶
改為龍泉郡武徳元年又為隰州領隰川温泉大寧石¶
樓四縣二年置總管府領隰中昌南汾中河西徳六州¶
三年又置北隰州屬焉貞觀元年省中昌西徳北隰四¶
州又以廢昌州蒲縣来屬仍督隰南汾東和三州三年¶
廢都督府又以廢東和州永和縣来屬天寳元年改為¶
大寧郡乾元元年復為隰州爾雅云下濕曰隰以州帶¶
泉泊下濕故以隰為名¶
¶
　　元領縣六¶
¶
<pb:KR2k0004_WYG_048-9a>¶
　　隰川　蒲縣　温泉　永和　石樓　大寧¶
¶
　　州境¶
¶
　　東西二百九十四里　南北二百九十八里¶
¶
　　四至八到¶
¶
　　東至東京一千一百四十里　南至西京七百五十¶
里　西南至長安九百九十里　東至汾州靈石界¶
一百六十里　西南至延水界一百二十八里　北¶
至石州平夷縣界一百七十里　東南至晉州臨汾¶
<pb:KR2k0004_WYG_048-9b>¶
界一百八十五里　西南至慈州文成縣界一百三¶
十里　東北至石州界一百八十里　西北綏州界¶
巡福縣黄河一百八十八里¶
¶
　　户¶
¶
　　唐開元户一萬八千五百八十三皇朝户主八千¶
七百五十八客七百七十二¶
¶
　　風俗¶
¶
　　其人本號部久歸漢法¶
¶
<pb:KR2k0004_WYG_048-10a>¶
　　人物無¶
¶
　　土産¶
¶
　　蜜臘　胡女布　已上舊貢　龍鬚席温泉縣出¶
蕪荑甚佳不産絲蠶¶
¶
　　隰川縣舊六鄉今四鄉本漢蒲子縣地理志蒲子縣武¶
帝置屬河東郡後漢同魏少帝分河東置平陽郡蒲子¶
縣屬焉至晉不改十六國春秋曰劉元海僭號稱漢初¶
理於蒲子後徙平陽又於此置大昌郡以蒲子屬焉周¶
<pb:KR2k0004_WYG_048-10b>¶
宣帝大象元年改置長壽縣隋開皇十八年改為隰川¶
縣縣南有龍泉下濕因以為名屬隰州　髑髏山古戰¶
塲也　紫川水源出隰川縣東與黄櫨相近　昕州故¶
城在昕川水内　石馬山在縣東北五十里山下有石¶
馬因以為名　古長守城在州北三十五里唐貞觀二¶
年襲逐北冀谷山上部落于此置寨下有仙洞直至代¶
州　蒲水源出縣東北蒲川石樓山經縣西南又流入¶
大寧縣界　黄櫨谷水出縣東北黄櫨谷　蒲邑故城¶
<pb:KR2k0004_WYG_048-11a>¶
在今縣北四十五里晉公子重耳邑事已具上　蒲子¶
故城在縣東北一里漢蒲子縣　長壽故縣城在縣北¶
四十里後周置隋改為隰川縣　龍泉故郡城在縣東¶
一百三十步周龍泉郡也　故横城在縣南三十五里¶
隋仁壽四年楊諒作逆遣偽將吳子通屯兵築城於此¶
横絶蒲川道因以名焉¶
¶
　　蒲縣東南九十里依舊四鄉本漢蒲子縣地自漢至晉¶
不改後魏孝武帝於東南五十里置石城縣㝷廢後周¶
<pb:KR2k0004_WYG_048-11b>¶
大象元年於石城故縣置蒲子縣取古蒲子縣為名隋¶
開皇元年又移縣於今東北三十里故箕城置大業二¶
年又移於今縣西南二里仍改為蒲縣唐武徳元年移¶
於今理　孤山在縣北三十里黒兒嶺下其山不廣因¶
號孤山　蒲谷川在縣東北五十里徙黒兒嶺下汾水¶
合流入落陽川　長命谷在縣東北一里其谷長十一¶
里無水息壤多源俗呼為長命谷　黒兒嶺東北五十¶
五里從五鹿山下至縣東長五十里昔有劉黒兒居此¶
<pb:KR2k0004_WYG_048-12a>¶
　晉文公廟在縣西南坡上唐武徳二年置　五秃山¶
在縣東北五十里山少草木故名五秃週迴七十七里¶
仵城故城在縣東南六十三里後魏石城縣周廢¶
¶
　　石城故縣在縣西南二里隋蒲縣唐武徳元年移於東¶
北二里今縣理是也¶
¶
　　温泉縣北一百六十里舊四鄉今五鄉本漢土軍縣之¶
地後魏於故土軍縣東七十里置新城縣地形志云新¶
城縣屬吐京郡太武帝改名嶺東縣太和二十一年又¶
<pb:KR2k0004_WYG_048-12b>¶
改為新城縣隋開皇三年廢吐京郡以新城縣屬汾州¶
為隰州縣屬不改唐武徳三年於縣東南四十里置北¶
温州及温泉縣因縣東温泉為名貞觀元年省北温州¶
縣屬隰州　逺望山一名可寒堆在縣西七十里髙五¶
里周迴十七里　西陽泉水源出縣東北去縣十里¶
温泉在縣廨宇東北五十步有池方員十二步其水冬¶
温夏冷因曰温泉今有五龍神祠　屈谷山在縣南髙¶
嶺煎煉緑礬之處　天井闗在太行山上魏武帝轉輸¶
<pb:KR2k0004_WYG_048-13a>¶
之道羊腸是也接晉陽界　殺谷白起殺趙之谷　新¶
城故縣城在縣西南七十里後魏新城縣也　髙唐故¶
縣城在縣東南十五里唐武徳三年於王座堡置髙唐¶
縣屬北温州貞觀元年廢¶
¶
　　永和縣北一百里依舊三鄉本漢狐讘縣地屬河東郡¶
後漢省今縣西南三十五里狐讘故城是漢理所曹魏¶
初别置狐讘縣屬河東郡後魏太延二年廢齊武平元¶
年於曹魏狐讘縣置臨河郡并臨河縣屬汾州隋開皇¶
<pb:KR2k0004_WYG_048-13b>¶
三年廢郡十八年改臨河為永和縣以縣西南永和闗¶
為名也大業三年罷隰州置龍泉郡又屬焉貞觀二年¶
改屬隰州十一年移理仙芝谷西即今縣理也　樓山¶
在縣東南二十二里　黄河西北自石樓縣界流入東¶
去縣六十里南入大寧縣界　索陁谷水在縣西北去¶
縣三十里西注仙芝谷　雙山在縣東二十里二山各¶
髙千餘尺峰巖秀異因名雙山　永和闗在縣西南九¶
十五里　狐讘故縣城在縣西南三十五里　石羊故¶
<pb:KR2k0004_WYG_048-14a>¶
城在縣西南五十里後魏太武築置石羊軍孝文移軍¶
於漢狐讘城其城遂廢　樓山故縣南十五里武徳二¶
年置縣東有樓因名貞觀初廢¶
¶
　　石樓縣西北一百六十里元管二鄉本漢土軍縣屬西¶
河郡晉省後魏孝文帝太和二十一年於此城置吐京¶
郡領嶺東嶺西二縣屬汾州水經注云吐京郡即漢土¶
軍縣也蓋土民俗音訛變故曰吐京孝昌中陷賊寄理¶
西河隋開皇十八年改吐京為石樓縣因縣東石樓山¶
<pb:KR2k0004_WYG_048-14b>¶
名也大業三年罷隰州為龍泉郡縣屬不改唐武徳二¶
年於此置西徳州石樓縣屬焉貞觀元年廢西徳州又¶
屬東和州二年州省縣屬隰州　石樓山在縣東六十里¶
水經云蒲水出石樓山下　團圓山在縣西北三十里¶
東西一百八里其山髙而團圓　京山在縣内兼有吐京¶
城　百井谷在縣西六十里團圓山分水下西流八十¶
里入黄河耆老云泉脉約百井　小蒜谷在縣西北三¶
十里出團圓山有聖女泉北流六十里入黄河　屈産¶
<pb:KR2k0004_WYG_048-15a>¶
泉在縣東南四里土人相傳昔有白馬母飲此泉生得¶
龍駒春秋曰晋獻公以屈産之乗假道于虞以伐虢葢¶
此地生良馬也　黄河在縣西一百一十里北從石州¶
界下合吐京谷至上平闗南流　龍泉出縣東南十里¶
山下牧馬多産名駒故得龍泉之號　縣理城漢土軍¶
城也其城圓而不方俗謂之團城¶
¶
　　大寧縣西南六十八里舊四鄉今六鄉漢北屈縣之地¶
也屬河東郡後魏太武帝於今縣東南六十里置仵城¶
<pb:KR2k0004_WYG_048-15b>¶
縣尋廢周武保定元年於廢仵城縣西三里置大寧縣¶
開皇二十年移理於廢浮屠鎮即今縣理大業二年省¶
併入武城唐初於隋大寧縣故城復置武徳二年于此¶
置中州即以縣屬焉貞觀元年廢中州大寧縣屬隰州¶
　孔山在縣西北二十五里耆老傳云此山頂上二孔¶
如車輪二所東西相去二丈其深不測因以為名　昕¶
川水在縣南源從隰川縣及蒲縣兩界水並呼為昕川¶
其水屈曲入黄河　退谷水在縣東北二十里耆老云¶
<pb:KR2k0004_WYG_048-16a>¶
其谷内草牛馬食之常痩因名退谷其水南注昕川¶
二龍窩大厯十一年黄龍養子於此山今縣南三里其¶
窩半崕之上有枯龍形焉其小龍窩在大龍窩南三百¶
步　二龍窩水在縣西南六十六里北從永和縣界南¶
流入當縣却入慈州文城縣界其水峻急不通舟船禹¶
貢道河積石至于龍門即此龍門地也　浮圖鎭齊和¶
靖四年築隋移大寜縣理此即今縣理是也¶
¶
<pb:KR2k0004_WYG_048-16b>¶
¶
¶
¶
¶
¶
¶
¶
¶
　　太平寰宇記卷四十八¶
¶
