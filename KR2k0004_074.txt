# -*- mode: mandoku-view -*-
#+TITLE: 太平寰宇記
#+DATE: 2019-03-29 20:51:36.386905
#+PROPERTY: ID KR2k0004
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 74
<pb:KR2k0004_WYG_074-1a>¶
　　欽定四庫全書¶
¶
　　太平寰宇記卷七十四¶
¶
　　宋　樂史　撰¶
¶
　　劒南西道三¶
¶
　　眉州¶
¶
　　眉州通義郡今理通義縣禹貢為梁州之域古夜郎地¶
漢武帝開西南邊立為犍為郡其地接焉今嘉州是也¶
後又為武陽縣之南境地立後漢三國及晉宋齊因之¶
<pb:KR2k0004_WYG_074-1b>¶
梁普通中於此置齊通𨛦及青州義取青城山為稱後¶
魏廢帝二年平蜀改青州為眉州因峩眉山為名隋初¶
仍之大業初州廢因其地入眉山郡之通義縣唐武徳¶
二年割嘉州之通義丹稜洪雅青城南安置眉州五年¶
省南安貞觀二年置隆山縣天寳元年改為通義乾元¶
元年復為眉州¶
¶
　　元領縣五¶
¶
　　通義　彭山　洪雅　青城　丹稜¶
¶
<pb:KR2k0004_WYG_074-2a>¶
　　州境¶
¶
　　東西二百二十四里　東北一百七十八里¶
¶
　　四至八到¶
¶
　　東至東京三千四百二十里　東北至西京三千七¶
十里　東北至長安二千二百一十里　東至陵州¶
七十里　西至卭州二百里　南至嘉州一百四十¶
里　北至成都府二百里　東南至陵州一百里¶
西南至雅州三百八十里　西南至卭州一百六十¶
<pb:KR2k0004_WYG_074-2b>¶
里　東北至陵州籍縣一百一十二里¶
¶
　　戸¶
¶
　　唐開元户四萬三千五百皇朝户主三萬一千六¶
百六十五客三萬一千二百五十八¶
¶
　　風俗¶
¶
　　與成都府仝¶
¶
　　人物¶
¶
　　朱遵字孝仲犍為武陽人率兵拒公孫述絆馬戰死¶
<pb:KR2k0004_WYG_074-3a>¶
贈復漢將軍　張綱武陽人順帝時人其一也¶
楊義字文然武陽人　李宻字令伯武陽人¶
¶
　　土産¶
¶
　　麩金　秫黍　茶¶
¶
　　按茶經云眉州洪雅昌闔州稜其茶如䝉頂製餅¶
茶法其散者業大而黄味頗甘苦亦片甲蟬翼之¶
次也¶
¶
　　通義縣元二十鄉本漢犍為縣地又為漢武陽縣地後¶
<pb:KR2k0004_WYG_074-3b>¶
魏恭帝二年置通義縣在眉州北二十里属齊通郡周¶
明帝二年廢齊通郡為安樂縣仍舊属其後又改為齊¶
通縣隋開皇四年改齊通為廣通仁夀元年𨽻嘉州二¶
年於縣再立眉州　蟇頤山在州東七里形如蝦蟆頤¶
　白虎山在縣東北二十四里其山壁立西臨導江¶
水華陽國志云秦昭王時白虎為害募人殺之廖仲藥¶
秦精等射中之山因此為名下有白虎潭　多稜川在¶
縣西南七十里南接青神縣界　導江水在縣東四里¶
<pb:KR2k0004_WYG_074-4a>¶
　難江水在縣西南五十二里源在丹稜縣本名擁江¶
水入當縣號難江以其水峻急難渡為名¶
¶
　　彭山縣北六十里元十九鄉本漢武陽縣地属犍為郡¶
揚雄蜀記秦惠王遣張儀司馬錯伐蜀蜀王開明拒戰¶
不利退走武陽獲之即此處也晉永和中置西江陽郡¶
後魏増置靈石郡後周為隆山郡以境内有鼎鼻山地¶
形隆起故以為名隋大業三年改為隆山縣以陵州為¶
隆山郡縣属焉唐貞觀二十年改為彭山属眉州　彭¶
<pb:KR2k0004_WYG_074-4b>¶
女山在縣東北十里華陽國志云彭祖冡及祠在此後¶
漢岑彭死於此又名彭亡山亦名平模山　鼎鼻山一¶
名魚山上有城亦名鼎鼻其城消滅李膺記云周徳既¶
衰九鼎淪没此山下江中或見其鼻因以為名宋將¶
朱齡石伐蜀寨於此　北平山在縣西北三十四里李¶
膺益州記云張道齡得仙於此齡有二十四化此山是¶
其一也　崌崍山在縣東北十二里導江從山南合流¶
下大江一名汶江又名導江江圖云江水經鼎魚李膺¶
<pb:KR2k0004_WYG_074-5a>¶
云下山有灘昔周衰九鼎淪没其一在此冬夏恒深九¶
尺毎雲開風息静淡則曉然見常璩云寳鼎見在江上¶
　㡣洲括地志云鼎山北有龍洲東接導江　魚鳬津在¶
縣東北二里一名彭女津在彭亡山南居導江皂江等¶
水會之處按南北八郡志云犍為有魚鳬津數百歩¶
黄龍廟在縣東二十八里在長江村導江東岸華陽國¶
志云建安二十四年黄龍見武陽赤水仍立廟石碑今¶
在　繫龍橋周地圖記云彭山縣北四里有治水西有¶
<pb:KR2k0004_WYG_074-5b>¶
繫龍橋仙人瞿君乘龍從峨眉山來徃以龍繫橋　故¶
武陽城在縣東北十五里相傳云秦惠王時張儀所築¶
　馮翊王廟在縣五里古老傳云馮翊王郭子明墓按¶
漢書功臣非賜姓者不得封王恐此非寔又漢武帝元¶
封六年益州昆明反使將軍郭昌擊之未審是何人¶
張綱墓在崌崍山東一百五十歩綱犍為武陽人也¶
樂城黎城按唐開元十道要畧云漢何城為蜀𨛦太守¶
理於此時𨛦邑凋殘人物窮困乃以已禄米施惠百姓¶
<pb:KR2k0004_WYG_074-6a>¶
此數城之民由是獲存臨别百姓以白米培塡曰荷君¶
父之恩無以報後之州郡有職田始於此¶
¶
　　洪雅縣西南一百二十里舊二十六鄉今十六鄉蕭齊¶
齊樂𨛦之南周武天和二年攘夷獠立洪雅鎮隋開皇¶
十三年改鎮為縣唐武徳九年置犍州貞觀初州廢縣¶
属眉州縣在洪雅州由此為名　夷獠誓碑在縣市中¶
　車㟠山在縣西南二百里西入盧山郡下有車岡川¶
　金釜山在縣界南二十三里下臨平羗岡古老相傳¶
<pb:KR2k0004_WYG_074-6b>¶
昔有主簿於此煉金丹故曰金釡山亦名主簿山　洪¶
雅川東去屈曲一百三十里接嘉州夾江界　平羗水¶
源出盧山縣浮圖山經嚴道入當縣界亦曰青衣　澭¶
甘水源從可募山谷涌出縣西北三十里流入丹稜界¶
合平羗水¶
¶
　　丹稜縣南六十里元十二鄉本漢齊之齊梁郡後周改¶
為洪雅縣隋析為丹稜属嘉州武徳二年來属　龍鶴¶
山華陽國志云丹稜縣西北十五里有龍鶴山　夷郎¶
<pb:KR2k0004_WYG_074-7a>¶
川在縣東三十里與縣相連俗傳云夷郎平也言土地¶
平郎土人語訛故曰夷郎川胡柰山在縣北十里　三¶
菁山在縣東北三十里其山不連外境　思濛水在縣¶
西二十五里出蒲周山泉東流入通義縣　廢齊樂故¶
城在縣東北二十里地啚云昔齊樂郡城周明帝罷以¶
為齊樂¶
¶
　　青神縣南六十里舊五鄉今四鄉漢南安縣地属犍為¶
郡縣臨青衣岡西魏分置青神縣本治思䝉水口唐武¶
<pb:KR2k0004_WYG_074-7b>¶
徳八年移於今理属眉州𨛦國志云漢武帝使唐䝉破¶
西南夷即路始於此邑也　北界山在縣北十八里東至¶
思䝉水北至通義縣界李膺記云南安武陽二縣於¶
此山分界　多稜山在縣西南四十一里東至多稜川¶
　蜀川縣在川中心輿地志云後漢安帝置易州廣漢¶
嘉州是為三蜀嘉州見在川中故名蜀川　多稜川在¶
縣西三十四里其川今有獠居　魚虵水在縣東北十¶
二里從稜州貴平縣木梓山流入當縣合導江水有魚似¶
<pb:KR2k0004_WYG_074-8a>¶
虵　故青神城在今青城縣南二十里青城𨛦所居也¶
周武帝保定二年更於其南五十歩别築城移之¶
¶
　　嘉州¶
¶
　　嘉州犍為郡今理龍遊縣禹貢梁州之域夜郎國史記¶
云漢武使唐䝉伐西戎得夜郎遂立犍為郡歴漢晉宋¶
齊皆因之不改後魏道武帝於此立眉州取峩眉山為¶
名尋改青州以青衣水為名末年分青州平羗等縣為¶
嘉州以其郡土嘉大為稱後復避九州之額也後周於¶
<pb:KR2k0004_WYG_074-8b>¶
此置平羗𨛦隋開皇初郡廢而州存大業初廢州復立¶
眉山郡唐武徳元年復立嘉州因魏之名領㡣遊平羗¶
夾江峨眉玉津綏山通義洪雅丹稜青神南安十一縣¶
置眉州貞觀六年割資官屬榮州上元元年以戎州之¶
犍為來屬天寳元年改為犍為郡乾元元年復為嘉州¶
三月劔南節度使盧元裕請升為中都督府尋罷¶
¶
　　元領縣七¶
¶
　　龍遊　夾江　犍為　平羗　峩眉　玉津　羅目¶
<pb:KR2k0004_WYG_074-9a>¶
州境¶
¶
　　東西三百六十里　南北二百六十里¶
¶
　　四至八到¶
¶
　　東北至東京三千九百五十里　東北至西京三千¶
五百一十里　東北至長安二千七百三十里　東¶
至榮州二百十里　西南戎州界山嶺險峻未詳里¶
數　西至眉州洪雅縣界九十里　北至眉州一百¶
三十里　東南至戎州水陸三百五十里　西南至¶
<pb:KR2k0004_WYG_074-9b>¶
嶲州生蠻界五百九十里　西北至眉州雅界一百¶
六十里¶
¶
　　戸¶
¶
　　唐開元户三萬四千二百八十九皇朝户主五千¶
六百九十一客二萬三千二百七¶
¶
　　風俗¶
¶
　　尚書武成曰庸蜀羗髳㣲盧彭濮之人孔安國注云¶
八國皆蠻夷戎狄也州民與夷獠錯居華人其風尚¶
<pb:KR2k0004_WYG_074-10a>¶
侈其俗好文夷人椎髻跣足短衣袵酷信鬼神以竹¶
木為樓居不知禮義法律不能拘¶
¶
　　人物無¶
¶
　　土産¶
¶
　　古貢　水波綾　烏頭綾　苓根　紅花　今貢¶
麩金　紫葛　巴豆　藥有金毛狗脊　丁公藤¶
¶
　　龍遊縣元十二鄉本漢青衣道在大江之西即青衣¶
水合江之所接青衣水濯衣即青故曰青衣道漢制¶
<pb:KR2k0004_WYG_074-10b>¶
縣領夷曰道漢為南安縣地周武帝保定元年於此¶
立平羗縣仍置平羗𨛦隋開皇三年罷郡為嘉州四¶
年改為峩眉縣九年改為青衣縣取漢青衣縣為名¶
十三年改為龍遊隋伐陳有龍見江水引軍而改名¶
　大江一名汶江俗名通江自平羗縣界流入水經¶
云江東南過犍為武陽縣南青衣水從西南注之又¶
云東至南安為璧玉津　沫水自陽山縣流入漢書¶
溝洫志蜀守李氷鑿離&KR1374;避沫水之害晉灼云&KR1374;¶
<pb:KR2k0004_WYG_074-11a>¶
古塠字　石二闕郡國志云龍遊縣有二石闕即¶
漢武帝使唐䝉下夜郎而置焉　石堂溪水在縣¶
東一里源出溪泉流入明月湖亭退入流花橋合導江¶
夾江縣西北七十五里舊十二鄉今五鄉本漢南安縣¶
地即封宣虎侯之地隋開皇十二年分龍逰平羗二縣¶
置於涇上臨江水故號夾江屬嘉州唐武徳元年移就¶
今理在涇水之東平羗水西南對峩眉北連象耳　平¶
羗化山在縣西十里圖經云天下二十四化此其一也¶
<pb:KR2k0004_WYG_074-11b>¶
道士常正一得道此山丹竈履跡猶存　洪雅江在縣¶
東六十歩¶
¶
　　犍為縣東南一百二十里舊九鄉今四鄉本漢犍為郡¶
因山為名周寳定三年於沉犀下置沉犀州益州地¶
理志云昔有犀牛渡江到此山而沉故以為名隋開¶
皇三年廢沉犀州於大鹿山下置犍為縣舊在武陽¶
故城後属戎州唐上元元年𨽻嘉州天福元年獠叛¶
移於江西岸縣南臨大江　懲非津在縣南二十里¶
<pb:KR2k0004_WYG_074-12a>¶
渡導江水　沉犀山在縣山南五里昔有犀渡到此沉¶
一名沉犀灘　導江水在縣東二十歩自玉津縣界¶
來經本縣一百三十里入戎州義賔縣界　石人蜀記¶
云昔諸葛亮南征蠻中十里刻一石人今黎嶲之路尚¶
有存者¶
¶
　　平羗縣北三十里舊四鄉今五鄉本漢平羗戍在營¶
州應零縣理深谷戍是也周保定元年置平羗縣因¶
平羗山為名属平羗郡隋開皇三年罷以縣属嘉州¶
<pb:KR2k0004_WYG_074-12b>¶
仁夀元年獠叛大業七年移就夾江寳厯二年又¶
於(闕)　開峽驛去舊縣十五里　青衣津南去縣四¶
十里渡導江水青衣神益州記云神號雷搥廟班¶
固以為離堆下有石室名玉女房葢此神也　青衣¶
山在縣南四十里導江洙水平羗水岷江水會於¶
山下　導江水在縣西二十歩四望水在縣東南¶
六十里源出陵州仁夀縣界來經縣界合大江¶
熊耳水一名熊耳峽古老云武侯鑿山開道即是熊¶
<pb:KR2k0004_WYG_074-13a>¶
耳峽東即古道¶
¶
　　峩眉縣西九十里舊六鄉今五鄉本南安縣即青衣道¶
地也任豫益州記峨眉山在南安界今縣在南安之西¶
峩眉之東隋開皇九年立峩眉山以山為名唐乾元三¶
年獠叛移就峩眉觀東合縣理是也　峩眉山按益州¶
記云峩眉山在南安縣界兩山相對狀似蛾眉張華博¶
物志以為牙門山東峯石穴深數里出鍾乳常有人持¶
火入穴有蝙蝠大如箕來撲火穴中有水流冬夏不歇¶
<pb:KR2k0004_WYG_074-13b>¶
此山之外又有小峩眉山　龍池李膺記峨眉山下有¶
池袤十里號龍池¶
¶
　　玉津縣東南三十里元八鄉本漢南安縣地隋大業於¶
此置玉津縣以江有璧玉津故以為名注水經云東為¶
璧玉津常璩華陽國志云蜀有七津左思蜀都賦云東¶
越玉津在縣東北三十里隔後江　導江水在縣西五¶
里石羊津在縣東十里渡導江水　石犀潭在縣東南¶
三十里鐡地山下北壁有洞穴有大石狀如犀牛¶
<pb:KR2k0004_WYG_074-14a>¶
羅目縣西南九十五里元八鄉唐麟徳二年置沐州及¶
羅目縣取夷中羅目山為名上元三年俱廢儀鳳三年¶
又置縣属嘉州羅目去州西南二百七十里偽蜀明徳¶
三年獠亂移於今所皇朝乾徳四年廢屬峩眉縣　隴寜山¶
在縣東南七里神仙傳云宿山圖者隴西人也採藥此¶
山服之羽化　小峩眉山在縣南十里峩眉山之亞者¶
　小銅梁在縣西五里　羅䝉山在舊縣北三里俗¶
語呼訛為羅目山　秦水在縣西一百二十里昔秦恵¶
<pb:KR2k0004_WYG_074-14b>¶
王伐蜀移秦人萬家以實蜀中秦人思秦之涇水乃呼¶
此水為涇水唐天寳六年改為秦水　夷惜水在縣東¶
北五十里源出嶲州界中有嘉魚長三尺每年二月隨¶
水而下八月逆水而上入穴蜀都賦云嘉魚出於丙¶
穴葢此也　大渡河一名沫水在縣南一百八十歩源¶
出嶲州界來經縣東入龍遊縣界水出□金　嘉樹在¶
縣東南三十里陽山江灘兩樹對植圍各三尺一榦上¶
引横枝亘二丈圍徑相援連理隂庇百尺其木名黄葛¶
<pb:KR2k0004_WYG_074-15a>¶
號嘉樹　廢綏山縣在州西四十里漢為武陽縣地有¶
廢城在今縣東隋招慰生獠於此置綏山縣因山為名¶
　綏山列仙傳葛由周威王時好刻木為牛賣之一日¶
騎木牛見人蜀中王侯追之上綏山綏山在峩眉山西¶
南其髙無極隨之者不復還皆得仙道諺云得綏山一¶
桃雖不得仙亦足以豪　沫水華陽國志青衣沫水出¶
濛山下㐲行地中會江於南安水脉漂疾李氷為蜀守¶
乃發卒鑿平涸崖時水神贔怒氷乃操刀入水中與神¶
<pb:KR2k0004_WYG_074-15b>¶
鬪即此水也水中出麩金¶
¶
¶
¶
¶
¶
¶
¶
　　太平寰宇記卷七十四¶
¶
